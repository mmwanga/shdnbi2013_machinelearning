Sierra Leone.
Sierra Leone ni nchi ya Afrika ya Magharibi. Imepakana na Guinea na Liberia, upande wa magharibi iko Atlantiki.
Jina la nchi ni la asili ya Kireno na lamaanisha "Mlima wa Simba". Ni koloni la zamani la Uingereza na sasa ni jamhuri huru.
Sierra Leone ni kati ya nchi maskini sana duniani.
Historia.
Nchi yenyewe ilianzishwa kwa kuunda mji wa Freetown ("Mji wa watu huru") mwaka 1787 na Waingereza. Kusudi lake likuwa kuwarudisha Afrika watu waliowahi kuwa watumwa. Kiasili wale wakazi wa kwanza walikuwa watumwa weusi waliopewa uhuru kwa sababu walishikamana na Waingereza dhidi ya Waamerika katika vita ya Uhuru wa Marekani. Baadaye Waingereza wapinzani wa utumwa walinunua watumwa wakiwapa uhuru na kuwapeleka Sierra Leone. Tangu 1807 Uingereza ilikataza biashara ya watumwa (lakini bado utumwa mwenyewe) na watumwa waliopatikana kwenye meli za biashara zilipelekwa Sierra Leone na kupewa uhuru.
Ikianzishwa na shirika la wapinzani wa utumwa Sierra Leone ikawa koloni ya kwanza ya Uingereza katika Afrika ya Magharibi mwaka 1792. Kuanzia 1802 Freetown ilikuwa makao makuu ya Kiingereza kwa Afrika ya Magharibi.
1961 Sierre Leone ilipewa uhuru wake. 1994 - 2002 nchi ilikuwa na vita ya wenyewe kwa wenyewe. Tangu mwisho wake nchi inajengwa tena.
