Mchwa.
Mchwa ni wadudu wadogo wa oda Isoptera wanaoishi kwa makoloni makubwa katika vichuguu. Takriban spishi zote hula ubao. Kila koloni lina malkia, mfalme, askari na wafanya kazi. Askari na wafanya kazi hawana mabawa lakini malkia na mfalme walikuwa na mabawa wakati walikuwa vijana. Mfalme anamtia malkia mimba na huyu anazaa mayai mengi sana. Askari wanalinda kichuguu na wafanya kazi wanafanya kazi zote nyingine. Mara kwa mara wafanya kazi wanawapatia majana kadhaa chakula fulani ili wawe wadudu wanaoweza kuzaa. Wadudu hawa wana mabawa na huitwa kumbikumbi.
