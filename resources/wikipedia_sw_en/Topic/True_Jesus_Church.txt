True Jesus Church.
"True Jesus Church" ni kanisa la kujitegemea la Kikristo lililo na asili Beijing, Uchina, mwaka 1917.
Mwenyekiti wa sasa wa TJC International Assembly aliyechaguliwa ni mhubiri Yong-Ji Lin.
Kwa sasa, kuna wanachama takriban milioni 2.5 katika nchi hamsini na nane na bara sita. Idadi kubwa wako ndani ya Uchina ambako si rahisi kuhakikisha idadi kamili kwa sababu TSC ni kati ya makanisa na vikundi vya kikristo vilivyopigwa marufuku na serikali ya nchi hiyo. Tovuti za TJC katika nchi mbalimbali zinataja Wakristo 70,000 hadi 80,000 katika "nchi huru", wengi wao wakiwa na asili ya Kichina.
Kanisa lilianzishwa wakati wa kustawishwa kwa harakati za Kipentekosti nchini Uchina mwanzo wa karne ya 20. Harakati hizi zilianzia Marekani na kuenea hadi Uchina wakati wa mkutano wa kwanza wa Kipentekosti katika Azusa Street Revival huko Los Angeles iliyoongozwa na William J. Seymour mwaka wa 1906-1908.
Kanisa inaamini teolojia ya "Mungu Mmoja wa Kweli".
Kulikuwepo moja ya nyumba tatu za Kichina zilizotengenezwa kabla ya chama ya Kikomunisti ya Uchina kuchukua mamlaka mwaka 1949.
Kanisa lina lengo la kuhubiri injili kwa kila nchi kabla ya kurejea kwa Yesu Kristo.
Tangu mwaka 2002 TJC lilianza kuwasiliana na kikundi cha kikristo huko Jamhuri ya Kidemokrasia ya Kongo kilichojiunga nalo mnamo mwaka 2004.
Kati ya imani nyingine za pekee ni hizi zifuatazo:
Mafundisho mengine yanafanana na yale ya Wapentekoste, kama vile kusema kwa lugha za roho au kubatizwa kwa jina la Yesu kwa kuzamishwa chini ya maji, tena maji ya kutiririka.
Hoja ya msingi.
Ingefaa ueleweke ukweli wa msimamo wa TJC kulingana na Biblia wanapodai kwa miaka mia kadhaa duniani halikuwepo tena Kanisa la kweli. Mbona Yesu aliahidi, "Nipo pamoja nanyi siku zote hata ukamilifu wa dahari" (Mathayo 28:20)? Tena "Wewe ndiwe Petro, na juu ya mwamba huu nitalijenga kanisa langu, wala milango ya kuzimu haitalishinda" (Mathayo 16:18).
