The Proposal.
"'The Proposal"' ni filamu ya kuchekesha iliyotolewa 2009, iliyoongozwa na Anne Fletcher na kuigizwa na Sandra Bullock na Ryan Reynolds. Filamu hii ilitungwa na Pete Chiarelli.
Hadithi.
Margaret Tate ni mhariri mkuu wa kampuni ya kuchapisha vitabu inayoitwa Ruick & Hunt Publishing. Wafanyikazi wake hawapendi uongozi wake. Baada ya kupata habari kuwa atarudishwa kwao nchini Canada, yeye anamlazimisha mtumishi wake, Andrew Paxton, amuowe ili apate kubaki nchini Marekani. Andrew anakubali kumuowa Margaret, lakini kwa masharti.
Wawili hawa wanaenda likizo kwa wazazi wa Andrew, kijijini Sitka, Alaska ili kuwadangaya familia yao kuwa wanaowana. Margaret anashikwa na bumbuwazi pindi anapogundua kuwa familia ya kina Andrew ni matajiri wanaomiliki biashara nyingi kijijini Sitka. Baada ya sherehe iliyoandaliwa nyumbani, Andrew anatangaza kuwa atamuowa Margaret.
Familia ya Andrew ilipokea habari hizo kwa furaha (isipokuwa babake Andrew) na wanapanga kuwa harusi ifanywe wiki hiyo hiyo.
Harusi inapofanyika Margaret anaamua kuwa hawezi kuolewa na Andrew, na anatubia mbele ya kila mtu kuwa hiyo ilikuwa harusi ya uwongo. Margaret anaarifiwa kuwa ana saa 24 za kurudi Canada. Kwa sababu Margaret alikubali hatia aliyofanya, Andrew hakupelekwa jela. Margaret alirudi New York, na kufunganya vitu vyake. Andrew anakimbilia kumfuata na anampata Margaret ofisini anapomuambia kuwa anampenda mbele ya watu wote ofisini. Andrew anamposa Margaret, na wawili hawa na wachumba, na mara hii ni "kikwelikweli".
Kurekodi filamu.
Ingawa filamu hii ilichukuliwa kijijini Sitka, filamu hii ilirekodiwa katika eneo la Cape Ann mjini Massachusetts.
Muziki.
Ilitungwa na Aaron Zigman aliyerekodi nyimbo zake kwenye studio ya Hollywood Studio Symphony.
Mafanikio.
Kwenye siku yake ya kwanza, filamu hii iliuza tikiti za milioni $12.7 kutoka kwa sinema 3,056, na kuwa namba 1 siku hiyo.. Filamu hii ilipata milioni $314 kote duniani na kuifanya filamu mojawapo ya Sandra Bullock iliyopata mafanikio iliyokusanya $163,958,031 kutoka nchi ya Marekani na Canada.
DVD.
"The Proposal" ilitolewa kwa DVD mnamo 13 Oktoba 2009. Baada ya wiki mbili, iliuza nakala za DVD 3,314,840 na kupata $54,744,965.
Tuzo.
Sandra Bullock alichaguliwa kwa tuzo la "Golden Globe Award" na akashinda tuzo la "Teen Choice Award".. Pia, alishinda tuzo la "People's Choice Award" kwa kuwa muigizaji bora.
