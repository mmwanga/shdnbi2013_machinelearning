Hadubini.
Jicho la inzi jinsi inavyoonekana kwa hadubini
Hadubini'" (pia: "'darubini ya vidudu) ni kifaa cha kutazama vitu vidogo sana. Ni chombo muhimu cha sayansi kwa utafiti wa vitu ambavyo ni vidogo mno kwa jicho la kibinadamu.
Hadubini ya kawaida (hadubini maonzi) huwa na lenzi zinazokuza kiolwa kinachowekwa chini yake. Kwa kawaida kuna lenzi kadhaa zenye viwango tofauti vya kukuza. Muundo wake hufanana na darubini lakini inaangalia vitu kwa karibu ambavyo ni vidogo kimaumbile. Darubini inaangalia violwa vya mbali vinayoonekana vidogo kutokana na umbali.
Uwezo wa hadubini ya kawaida ni kukuza hadi mara 1,500.
Kwa utafiti wa vitu vidogo zaidi kuna teknolojia ya hadubini elektronia. Kifaa hiki hutumia elektroni badala ya nuru kwa utafiti wake na kuwezesha kutazama yaliyomo ya molekuli.
Chanzo cha neno Hadubini.
Kuhusu Hadubini yafaa ielezwe kwamba neno hili la Kiswahili liliundwa mnano mwaka 1977 na Mbashiri Mkuu wa Jumuiya ya Waislamu Waahmadiyya nchini Tanzania, (Shaikh) Jamil R.Rafiq. Hapo kabla kulikuwa hakuna neno lolote la kueleza 'microscope' kwa Kiswahili. Kamusi zilieleza neno 'darubini' likiwa Kiswahili cha Telescope na Microscope, ilhali neno hili lamaanisha Telescope peke yake. Sheikh Jamil R.Rafiq alipendekeza neno Hadubini kwa chombo kiitwacho microscope katika makala yake iliyotanguzwe katika gazeli la Daily News la 8 Machi 1977. Wananchi wengi wakalipende neno hili likubaliwe katike Kiswahili. Hatimaye, Baraza la Kiswahili la Taifa (Bakita) likakubali rasmi neno hili katika Kiswahili na likaanza kutumika katika vitabu vya sayansi.
