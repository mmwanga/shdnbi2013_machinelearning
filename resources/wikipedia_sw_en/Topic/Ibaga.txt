Ibaga.
Ibaga'" ni jina la kata ya Wilaya ya Iramba katika Mkoa wa Singida, Tanzania.
Kwa mujibu wa sensa iliyofanyika mwaka 2002, kata ilikuwa na wakazi wapatao 10,672.
Pamoja na kuwa ni moja kati ya kata maarufu inayounda tarafa ya Kirumi, Ibaga hapo kale ilijulikana kwa jina la utani Zaire Ndogo.
Kwa wakati huo mji huu ulikuwa na watu wengi waliotoka sehemu mbalimbali za nchi kuja kustaajabu na kujionea ubize uliokuwepo hapo kwa kuwa ni kitovu cha biashara katika ukanda wa Iramba Mashariki.
Wakati huo kulikuwa na usafiri wa kutoka Ibaga kwenda Arusha hadi Mererani wilayani Simanjiro kwa ajili ya biashara na uchimbaji madini: mabasi kama New Arusha, JB Coach yalikuwepo hapo yakisafirisha watu. Kwa sasa kuna usafiri wa kutoka Singida Ibaga hadi Meatu kwa mabasi ya yellow line na befe trans, pamoja na hamandos coach kutoka hydom Mbulu Ibaga hadi Meatu kila siku na kuelekea Mwanza ROCKCITY, Shinyanga, Maswa pamoja na usafiri wa mabasi ya Mtei Express kutoka Arusha hadi Ibaga kila siku Jumatatu hadi Jumamosi.
Kwa sasa Ibaga imerudi tena kuwa juu kutokana na uchumi kupanda kwa kasi: hii inatokana na biashara inayofanyika kati ya Mwanza, Arusha, Singida na Igunga.
Ukiutazama mji wa Ibaga kwa sasa unakimbilia kuwa mamlaka ya mji mdogo: hii ni kutokana na kuunganisha vijiji vya jirani kama Igengu, Mkiko, Kidaru, Tyegelo, Luono, Ndurumo, Mpambala, Lugongo, Nyahaa, Mkalama, Ilongo, Ilangida, Endasiku, Matongo, Isene, Nkinto, Mtamba, Kinyambuli na hata Mwangeza.
Machimbo ya madini ya shaba yaliyopo Ilangida yameuongezea mji huu mdogo umaarufu.
Baada ya ugunduzi maisha ya hapa yamepanda juu: chakula na malazi vipo bei ghali; nyumba unaweza ukapata kwa ajili ya kupanga kwa kuanzia shilingi elfu kumi.
Viwanja navyo vipo bei juu kwa sasa japo nyumba nzuri za wageni zina mandhari safi ambayo mtu kutoka mjini ataishi na kujisikia yupo bado mjini.
Kituo cha polisi pamoja na mahakama vinahakikisha amani ipo masaa 24 siku 7 za wiki, hivyo ustawi wa mji huu unakwenda kwa kasi.
Usiku unapoingia kuna umeme wa nishati ya jua ambao unatiwa nguvu na majenereta, hivyo ukiingia hapo majira ya usiku basi utajua kuwa umeme wa Tanesco unapatikana hapo.
Huduma ya intaneti na fotokopi kwa "'Mzee Masansa na wengine inapatikana kwa gharama nafuu kuliko Kiomboi na Singida.
Kuna mnara wa Airtel na Zantel na hivi karibuni Vodacom wameshapata eneo, sehemu za kula starehe zipo kama baa ambapo kuna vinywaji baridi aina zote kwa bei rahisi.
Soko la Ibaga linapanuka hata kulishinda soko la mji kama Ndago ambapo kuna Umeme.
Kuna mnada wa kila mwezi ambao ni sikukuu ya kila tarehe moja ya mwezi, pamoja na gurio maarufu kama lukule ya diwani kila siku ya jumamosi.
Ibaga ni kituo cha ununuzi wa mazao mbalimbali ya biashara kama karanga, ufuta, choroko, alizeti, mtama, uwele, mahindi n.k.
Kuna taasisi za elimu; shule mbili za msingi yaani Kilimani na Ibaga pamoja na sekondari ya kata ya Ibaga.
Wakazi wa Ibaga kwa sasa ni wenyeji yaani Wanyisanzu, Wanyiramba na Wasukuma kwa kiasi kidogo na watu kutoka sehemu mbalimbali ambao ni mmoja mmoja.
