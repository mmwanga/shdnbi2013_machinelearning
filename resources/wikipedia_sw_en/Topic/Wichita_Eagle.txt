Wichita Eagle.
"'The Wichita Eagle"' ni gazeti la kila siku linalochapishwa katika eneo la Wichita, Kansas, Marekani. Linamilikiwa na Kampuni ya McClatchy, kampuni hii huchapisha magazeti mengine 31 kama lile la "The Kansas City Star".
Hili ndilo gazeti kubwa kabisa katika Wichita, Kansas na maeneo yanayozunguka eneo hilo.
Historia.
Gazeti la "Eagle" lilianzishwa na lilihaririwa na Marshall Murdock katika mwaka wa 1852. Gazeti shindani lake kuu,"Beacon", lilizinduliwa katika Oktoba ya mwaka huo. Majarida haya mawili yalishindana kwa miaka 88 mpaka mwaka wa 1960 ndipo "Eagle" lilinunua gazeti la "Beacon". Magazeti yote yaliendelea kuchapishwa, "Eagle" lilichapishwa asubuhi na "Beacon" lilichapishwa jioni. Katika mwaka wa 1973, kampuni ya uchapishaji ya Ridder Publications ilinunua magazeti yote mawili. Kampuni za magazeti za Ridder na Knight Newspapers ziliungana na kuunda Knight Ridder katika mwaka wa 1974, kampuni hii ikaunganisha magazeti hayo mawili kuwa "The Wichita Eagle-Beacon" katika mwaka wa 1980. Katika mwaka wa 1989, neno "Beacon" likatolewa na jina la gazeti likawa "The Wichita Eagle".
Gazeti hili lilijijengea jina katika taifa zima chini ya uhariri wa W. Davis "Buzz" Merritt Jr..Buzz alikuwa mmojawapo wa wanachama wa "Civic Journalism" au "Public Journalism" (Uandishi wa Uraia/Umma) waliotetea maadili ya muungano huu. Muungano huu haswa ulisema kuwa waandishi wa habari na wasomaji si watazamaji katika michakato ya kisiasa na kijamii bali ni washiriki pia.Unaendelea na kuagiza wanahabari hawafai kuripoti habari tu ni kama hawana msimamo bali washiriki na watoe maoni yao. Harakati za "Civic Journalism" zilihusisha kuwataka wasomaji na wanajamii wawe washiriki. Muungano huu umekua polepole na bali na kuwa itikadi tu, Uandishi kwa Umma umekuwa ukitendeka katika magazeti.
"The Wichita Eagle" lilionekana kama ndilo lililokuwa kwenye mstari wa mbele wa harakati hizi. Kwa mfano, katika uchaguzi wa 1990, jarida hili liliandaa kura ya maoni kwa wakazi 500 ili kujua matakwa yao katika jimbo yalkuwa gani. Kisha, uchaguzi ulipokuwa ukiendelea, wanahabari wa gazeti hili walijaribu kuwauliza wagombea kuhusu hisia zao kuhusu masuala haya. Walichapisha toleo kila wiki likiorodhesha masuala na misimamo ya wagombea. Mgombea alipokataa kuchukua msimamo aliripotiwa pia. Njia hii ilikuwa tofauti sana na utaratibu wa zamani wa kuripoti kuhusu ukweli uliokuwa katika hotuba za wagombea. Kama matokeo ya hayo, watu waliopiga kura katika eneo msingi la usambazaji wa "Eagle" walikuwa wengi sana hasa asili mia 43.3 kuliko asilimia 31 katika maeneo mengine ya jimbo hilo.
Gazeti la "Eagle" likawa sehemu ya Kampuni ya McClatchy, Knight Ridder iliponunuliwa na McClatchy katika mwaka wa 2006.
