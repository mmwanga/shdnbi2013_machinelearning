Chris Brown.
Christopher Maurice "Chris" Brown'" (amezaliwa tar. 5 Mei 1989) ni msanii wa rekodi za muziki na mwigizaji kutoka nchini Marekani. Ameanza kutoa rekodi yake ya kwanza mwishoni mwa 2005 yenye jina sawa na lake, yaani, "Chris Brown" akiwa na umri wa miaka 16. Albamu ina kibao kikali cha "Run It!", ambacho kilifikia nafasi ya juu kwenye "Billboard" Hot 100, na kumfanya Brown kuwa msanii wa kiume wa kwanza kushika nafasi ya kwanza tangu Montell Jordan kuwa naye kutoa kibao na kushika nafasi ya kwanza kwenye chati. Albamu imeuza nakala zaidi ya milioni mbili kwa Marekani na kutunukiwa platinamu mbili mfululuzo na Recording Industry Association of America (RIAA).
Albamu ya pili ya Brown, "Exclusive" ilitolewa duniani kote mnamo mwezi wa Novemba 2007. Ilitamba na vibao vyake vikali vilivyopata mafanikio makubwa kabisa; kibao chake cha pili kwa U.S. "Kiss Kiss" akimshirikisha T-Pain na "With You", ambao ulishika nafasi ya pili kwenye chati za "Billboard" Hot 100. Brown ametoa toleo la hali ya juu la albamu lililokwenda kwa jina la "The Forever Edition". Kibao cha kwanza kutoka kwenye albamu hiyo ni "Forever", kilitolewa mnamo mwezi wa Mei 2008 na kushika nafasi ya pili kwenye chati za "Billboard" Hot 100. "Exclusive" has been certified Platinum by the RIAA.
Licha ya kupata mafanikio makubwa akiwa kama msanii wa kujitegemea, Brown amepata kushirikishwa kwenye vibao vingine vikali kama vile "No Air", aliimba pamoja na Jordin Sparks, "Shortie like Mine" sambamba kabisa na rapa Bow Wow na "Shawty Get Loose" na Lil Mama na T-Pain. Kibao hicho kilishika nafasi ya tatu, namba tisa na kumi kwenye chati za "Billboard" Hot 100 mfululizo. Kutokana na utaratibu wake wa kucheza, Brown amefananishwa kujulikana kama wasanii wa R&B kama vile Usher na Michael Jackson, wote hudokezwa kama wao ndiyo wenye athira nzima ya muziki wa Brown. Mnamo 2009, Brown alishtakiwa kwa kosa la kumshambulia mwandani wake - mwimbaji Rihanna, na akapigwa kifungo cha nje cha miaka mitano na miezi sita ya mawasiliano ya kihuduma-kijamii na mpenziwe.
