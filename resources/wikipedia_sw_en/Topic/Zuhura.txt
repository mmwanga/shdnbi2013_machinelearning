Zuhura.
Zuhura ikionekana kama nyota ya kwanza wakati wa jioni kando la mwezi
Zuhura'" (pia: "'Ng'andu'"; Kiing. "'Venus'") ni sayari ya pili katika mfumo wa jua na sayari zake. Kati ya sayari zote za jua ndiyo inayofanana zaidi na dunia yetu.
Jina la sayari.
Sayari hii ina majina mawili. Zuhura ni jina leye asili ya Kiarabu "'زُهـــره "zuh'ra" lenye maana asilia ya "mwenye kung'aa".
Ng'andu ni jina lenye asili ya Kibantu.
Tabia za sayari.
Kwenye anga ya usiku inang'aa kushinda nyota zote isipokuwa mwezi. Kutokana na nguvu ya mwanga wake inaonekana mapema kati ya nyota za kwanza zinazoonekana jioni; vilevile huwa inaonekana kama nyota ya mwisho wakati wa pambazuko.
Zuhura ina umbali wa kati ya kilomita milioni 107.5-108.9 kutoka jua. Umbali kutoka dunia yetu hutegemea na mahali pa dunia na Zuhura kwenye mizingo yao ya kuzunguka jua uko kati ya kilomita milioni 38.3-260.9.
Ukubwa wake na pia kemia yake zinafanana sana na dunia ikiwa kipenya yake ni 12,103.6 km kwenye ikweta.
Mwaka wa Zuhura (ambao ni muda wa kutimiza mzingo mmoja wa kuzunguka dunia) una siku 224.7 za kidunia.
Siku ya Zuhura (ambayo ni muda wa dura moja ya sayari yenyewe) ina siku 243 za kidunia. Zuhura ni sayari yenye mzunguko kufuatana na mwendo wa saa.
Hali ya hewa ni ya joto sana kwa wastani sentigredi 500. Hewa yake ni hasa ya kabonidaioksaidi inayosababisha mawingu mengi yanayozuia sura yake isionekane kwa darubini. Kutokana na halijoto kali hakuna maji.
Utafiti.
Warusi na Waamerika walifaulu kupeleka vyombo vya angani mbalimbali hadi Zuhura, vingine vilipita na kupima hewa vingine vilifika kwenye sura ya sayari na kutuma picha za mazingira hadi kuharibika kutokana na joto kali.
