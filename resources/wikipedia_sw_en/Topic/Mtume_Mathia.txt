Mtume Mathia.
Mtume Mathia'" (kwa Kigiriki "Matthias" kutokana na "Mattathias", kwa Kiebrania "Mattithiah", maana yake "Zawadi ya Mungu") kadiri ya Matendo ya Mitume 1:21-22 alikuwa mfuasi wa Yesu Kristo tangu alipobatizwa na Yohane Mbatizaji hadi alipopaa mbinguni.
Kabla ya Pentekoste Mtume Petro alipendekeza mmoja kati ya wafuasi wa kwanza wa Yesu ashike nafasi ya marehemu mtume Yuda Iskarioti, na bahati ilimuangukia Mathia.
Ingawa Biblia haina habari zaidi juu yake, anaheshimiwa kama mtakatifu, hasa tarehe 14 Mei (Kanisa Katoliki na Anglikana), tarehe 9 Agosti (Waorthodoksi wa Mashariki) na tarehe 24 Februari (Walutheri na wengineo).
