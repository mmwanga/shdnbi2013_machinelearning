Violeta Parra.
Historia.
Violeta Parra del Carmen Sandoval'" (4 Oktoba 1917 - 5 Februari 1967) alikuwa mwanamke mashuhuri na maarufu wa Chile.Alikuwa msanii wa hadithi na wa vitu vya kuonwa. Yeye ndiye aliyeweka msingi wa "New Song," "La Nueva Cancion chilena", mtindo mpya na bora wa kuimba hadithi za Kichile.Mtindo huu ungesambaa na kuenea huku ikishawishi watu wengine bali na Wachile tu.
Wasifu.
Parra alizaliwa katika eneo la San Carlos,katika mkoa wa Ñuble, mji mdogo uliokuwa kusini mwa Chile. Alikuwa mhusika katika harakati za maendeleo za Chama cha Socialist Party cha Chile. Yeye ndiye aliyerudisha "Peña"(inayojulikana sasa kama "La Peña de Los Parra"). Peña ni kituo cha jamii cha sanaa na harakati za kisiasa za kupinga dhuluma kwa raia. Baadhi ya watu hufikiri yeye ndiye aliyeanzisha Peña ya kwanza lakini katika rekodi za Shule ya Kifalme ya Lugha ya Kihispania,pahala kama hizi ziliitwa hivyo tangu mwaka wa 1936. Wakati wa serikali ya Rais Salvador Allende kulikuwa na maPeña kote nchini Chile. Hivyo basi zikapigwa marufuku na serikali ya kijeshi iliyotoa Allende na wenzake. Serikali mpya ikafanya wafungwa na wakimbizi wengi kutoka sekta za sanaa na masomo ya Chile. Hata hivyo, bado kuna maPeña mengi yanayoendelea kote Chile,America,Amerika ya Kaskazini,Uropa na Australia. Watu katika maPeña haya wanaendelea kuerevusha na kusomesha jamii ya Wachile waliotoroka Chile baada ya mapinduzi ya kijeshi ya 11 Septemba 1973 iliyomtoa Rais Salvador Allende.
Violeta Parra alikuwa mmoja wa familia mashuhuri ya Parra. Kaka yake alikuwa mshairi mashuhuri wa kisasa, anafahamika zaidi kama "anti-mshairi", Nicanor Parra. Mwanawe, Angel Parra, na binti yake, Isabel Parra, walikuwa pia watu muhimu katika maendeleo ya "Nueva Canción Chilena". Watoto wao,pia, wamejihusisha na mila ya sanaa katika familia yao.
Violeta Parra alijiua kwa kujipiga risasi kwa kichwa katika mwaka wa 1967 kwa sababu ya huzuni kwa kuvunjika kwa uhusiano wake na Gilbert Favre.
Wimbo wake unaojulikana zaidi ni "Gracias a la Vida"(Asante kwa maisha), iliyopigiwa debe Amerika ya Kusini na Mercedes Sosa na hapo baadaye Marekani na Joan Baez. Huu ndio mmojawapo wa nyimbo zinazojulikana kabisa katika Amerika ya Kilatini katika historia.
