Gairo.
Gairo ni jina la makao makuu ya Wilaya ya Gairo katika Mkoa wa Morogoro, Tanzania. Kwa mujibu wa sensa iliyofanyika mwaka 2002, kata ya Gairo ilikuwa na wakazi wapatao 35,638, wengi wao wakiwa Wakaguru.
Gairo ni mojawapo ya miji ambayo inakua sana nchini na unajulikana kwa kuwa unazalisha mazao ya biashara na chakula kama vile viazi vitamu, mahindi, maharagwe na vilevile kwa ufugaji.
Kutokana na ukaribu wake na barabara kuu ya Dodoma, mji wa Gairo umekuwa moja ya walishaji wakubwa kwa wakazi wa jiji la Dar es Salaam.
Hapo zamani Gairo ilikuwa chini ya jimbo la uchaguzi la Kilosa, baadaye ulipata kuwa jimbo linalojitegemea. Mnamo Machi 2012 umefanywa wilaya.
