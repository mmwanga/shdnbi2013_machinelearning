Korobindo (Passeridae).
Korobindo'" ni ndege wadogo wa jenasi mbalimbali katika familia Passeridae. Kuna ndege wengine ambao wanaitwa korobindo katika familia Ploceidae. Spishi za ukurasa huu zinatokea Afrika isipokuwa (Chestnut-shouldered Petronia) ambaye anatokea Asia. Korobindo-mawe anatokea Ulaya pia na korobindo-msitu na korobindo hudhurungi Asia pia. Ndege hawa wanafanana na shomoro, lakini rangi yao ni vivu zaidi. Madume wa jenasi "Petronia" wana doa njano chini ya koo ambalo ni ngumu kuona kwa kawaida. Hula mbegu, beri, mbochi na wadudu. Spishi za "Petronia" na "Carpospiza" hulijenga tago lao kwa manyasi na manyoya katika tundu mtini au pengine ukutani. Spishi nyingine hulijenga tago lao ndani ya msongo wa manyasi na pengine vijitu pia ambao umebandikiwa tawi ya mti. Baadhi ya spishi huyajenga matago mengi katika msongo mmoja mkubwa. Jike huyataga mayai 3-5.
