Dhambi.
Dhambi ni kosa la kiumbe mwenye hiari dhidi ya uadilifu unaompasa.
Inaweza kufanyika kwa mawazo, maneno, matendo na kutotimiza wajibu.
Maadili yanamuelekeza binadamu katika kutambua dhambi ni zipi pamoja na madhara yake.
Kwa kawaida dini zinahusianisha kosa hilo na Mungu aliye asili ya uadilifu, kwa kuwa ndiye aliyeumba viumbe vyote na kuvielekeza maishani.
Akiwapa baadhi ya viumbe akili na utashi, papo hapo Mungu amewapa wajibu wa kufuata maelekezo yaliyomo katika utaratibu wa nafsi yao na wa ulimwengu wote.
Kutokana na uenezi wa dhambi kuanzia dhambi ya asili, linajitokeza suala la wokovu.
