Missy Elliott.
Melissa Arnette Elliott'" (amezaliwa tar. 1 Julai 1971) ni msanii wa rekodi, mtayarishaji, mwigizaji na mwanachama wa zamani wa bendi ya Sista kutoka nchini Marekani. Anafahamika zaidi kwa jina lake la kisanii kama "'Missy "Misdemeanor" Elliott'". Akiwa na mauzo ya zaidi ya milioni saba kwa Marekani pekee, ni rapa wa kike pekee kuwa na albamu sita zilizotunukiwa platinamu na RIAA, ikiwa pamoja na moja kuwa na platinamu maradufu, "Under Construction". Mpaka sasa, rapa huyu ameuza zaidi ya rekodi milioni 16 kwa hesabu ya dunia nzima.
Elliott anafahamika kwa mfululizo wake wa vibao vikali na video mbalimbali za muziki ikiwa ni pamoja na "The Rain (Supa Dupa Fly)", "Hot Boyz", "Get Ur Freak On", "One Minute Man", "Work It", "Gossip Folks", "Pass That Dutch", "Lose Control" na "Ching-a-Ling". Kwa namna moja au nyingine, Elliott amefanya kirefu akiwa kama mtunzi wa nyimbo na mtayarishaji kwa wasanii wengine, vyote akiwa peke yake na mtayarishaji wake na rafiki wa utotoni mwaka - Timbaland. Kazi za utunzi na utayarishaji za Elliott kwa wasanii kadhaa wengine ambao wakubwa ni pamoja na Aaliyah, Mya, Lil' Kim, Danity Kane, Mariah Carey, Keyshia Cole, Lil' Mo, Christina Aguilera, Tamia, Mary J. Blige, SWV, Beyonc√©, Nelly, Ciara, TLC, Total, Jennifer Hudson, Fantasia, Nicole Wray, Pussycat Dolls, Nelly Furtado, Paula Cole, Jazmine Sullivan, 702, Blaque, Adina Howard, LeToya, Busta Rhymes, Ruslana, T-Pain, Janet Jackson, Tweet, Eve, Da Brat, Fabolous, Ginuwine, ODB, Kanye West, Static Major, Lil Wayne, Ghostface Killah, Nas, Jay-Z, Eminem, 50 Cent, Trina, Ms. Jade, Lady Luck, Omarion, Justin Timberlake, Angie Stone, Magoo, Monica, Faith Evans, Kelly Price, MC Lyte, Madonna, Brandy, Melanie Brown, Blu Cantrell, Notorious B.I.G., Diddy na Timbaland.
