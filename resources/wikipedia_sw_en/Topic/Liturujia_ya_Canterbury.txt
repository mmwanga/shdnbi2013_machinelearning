Liturujia ya Canterbury.
Liturujia ya Canterbury'" ni madhehebu yanayoendeleza mambo bora ya Anglikana
Mwaka 2012 Papa Benedikto XVI alianzisha jimbo la tatu kwa Waanglikana walioamua kujiunga na Kanisa Katoliki kama makundi. La kwanza lilianzishwa kwa wale wa Uingereza na Wales, la pili kwa wale wa Marekani, la tatu kwa wale wa Australia.
Kila mojawapo linaongozwa na padri mwenye ndoa aliyewahi kuwa askofu wa Kianglikana.
Kabla ya hapo kulikuwa na parokia tu za namna hiyo huko Marekani na Kanada, zikifuata hati maalumu ya Papa Yohane Paulo II ya tarehe 20 Juni 1980,
Tarehe 9 Desemba 2009, Benedikto XVI alitoa hati "Anglicanorum Coetibus", iliyoweka taratibu za uanzishaji wa majimbo yasiyopakana na majimbo ya kawaida ya Kilatini kwa Wakristo wa namna hiyo, lakini parokia zilizoanzishwa kabla ya hapo hazijajiunga na jimbo la Kimarekani. Mkutano maalumu kwa ajili hiyo unatarajiwa tarehe 8-10 Novemba 2012.
Kwa niaba ya Papa, Idara ya Ibada ya Kimungu ilipitisha "the Book of Divine Worship" kwanza mwaka 1984, halafu moja kwa moja mwaka 1987.
Ibada nyingine kwa ajili ya ndoa na mazishi zilipitishwa na idara hiyo tarehe 22 Juni 2012.
