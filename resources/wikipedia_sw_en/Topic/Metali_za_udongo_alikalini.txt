Metali za udongo alikalini.
Metali za udongo alikalini ni mfulizo wa kikemia katika mfumo radidia unaounganisha elementi za kundi la pili yaani elementi thabiti Berili (Be), Magnesi (Mg), Kalisi (Ca), Stronti (Sr) na Bari (Ba) pamoja elementi nunurifu ya radi (Ra) ambayo ni tokeo la mbunguo wa elementi zingine.
Jina.
Jina la "metali za udongo alikalini" latokana na historia ya uchumbuzi wa elementi hizi. Zilianza kutambuliwa katika umbo la oksidi zao. Kampaundi hizi ziliitwa "udongo" au "ardhi" na wanakemia wa kale kama dutu zisizokuwa metali wala kuathiriwa na joto na zisiyomumunyika katika maji. Zikikorogwa katika maji zaonyesha tabia ya alikalini.
Mfaransa Antoine Lavoisier alitambua 1789 ya kwamba ardhi hizi hazikuwa "elementi" bali kampaundi. Aliamini ya kwamba msingi wao zilikuwa elementi alizotaja "elementi za udongo" zinazojenga chumvi mablimbali akahisi ya kwamba labda udongo hizi ni oksidi za metali. Hii ilithebitishwa mwaka 1808 na Mwingereza Humphry Davy kwa njia ya elektrolisisi.
Tabia.
Metali za udongo alikalini ni metali laini zenye rangi nyeupe-fedha. Zamenyuka na halojini kuwa aina za chumvi; mmenyuko na maji husababisha kutokea kwa hidroksidi alikalini.
Hazimenyuki haraka kama na vikali kama metali alikalini.
Zote zina elektroni mbili katika mzingo elektroni wa nje. Kwa hiyo zaelekea kuachana na elektroni hizi kuingia katika hali kuwa ioni yenye chaji ya chanja.
Mmenyuko.
Mmenyuko huongezeka kadiri ya namba atomia au ukubwa wa atomi:
Kutokea.
Elementi hizi kwa jumla ni asilimia 4.16 za masi ya ganda la dunia. Kati ya metali za udongo alikalini ni:
