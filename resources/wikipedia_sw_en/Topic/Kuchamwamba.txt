Kuchamwamba.
Kuchamwamba'" ni ndege wa jenasi "Chaetops", jenasi pekee ya familia Chaetopidae, lakini spishi nyingine, kuchamwamba wa Damara, ni jamaa ya kucha wa Afrika. Spishi za "Chaetops" hazina mnasaba na kucha wengine lakini na jamii ya kunguru. Ndege hawa ni weusi wenye masharubu meupe na rangi ya machungwa au nyekundu kwa kidari, tumbo na kiuno. Mabawa yao ni mafupi kwa hivyo hawaruki angani sana lakini hukimbia na kuruka miwambani. Wanatokea Afrika Kusini na Lesoto. Hula wadudu hasa na mijusi, vyura, buibui, nge na nyungunyungu pia. Tago lao hujengwa kwa nyasi ardhini na jike huyataga mayai 2-3. Watoto wao wakubwa husaidia kutunza makinda.
