Indonesia.
Indonesia ni nchi ya visiwa katika Asia ya Kusini-Mashariki. Iko upande wa Kusini-Mashariki kati ya Bahari ya Uhindi na Pasifiki. Ni sehemu ya funguvisiwa ya Malay.
Indonesia imepakana na Papua Guinea Mpya kwenye kisiwa cha Guinea Mpya pia na Timor ya Mashariki kwenye kisiwa cha Timor halafu na Malaysia kwenye kisiwa cha Borneo.
Nchi zilizo karibu ni Australia, Singapore na Ufilipino.
Jiografia.
Indonesia ni nchi ya visiwa 18,000 ilhali zaidi ya 6,000 kati ya hivi vinakaliwa na watu.
Visiwa vikubwa vyenye wakazi wengi ni hasa vitano:
Wakazi, lugha, utamaduni.
Nchi ina wakazi 238,452,952 (2004) hivyo ina nafasi ya nne kati ya mataifa makubwa duniani. Ni nchi penye Waislamu wengi duniani.
Lugha rasmi ni Bahasa Indonesia (Kiindonesia) iliyoundwa katika karne ya 20 kama lugha ya kitaifa kutokana na lahaja ya Kimalay.
Idadi kubwa ya wakazi (86 %) wanahesabiwa kuwa Waislamu, 11 % kama Wakristo, 2 % Wahindu na 1 % Wabuddha. Wahindu wako hasa kwenye kisiwa cha Bali.
Historia.
Visiwa vya Indonesia viliathiriwa na utamaduni wa Uhindi. Kisiasa palikwa na falme nyingi.
Tangu karne ya 17 Waholanzi walianza kujenga vituo na kueneza utawala wao. Waliita koloni yao "Uhindi wa Kiholanzi" ("Nederlands-IndiÃ«").
Wakati wa vita kuu ya pili ya dunia Japani ikatwaa visiwa na kuwafukuza Waholanzi. Mwisho wa vita kiongozi Sukarno akatangaza Indonesia kama nchi huru. Waholanzi walijaribu kuruisha utawala wao lakini walilazimishwa na Marekani kukubali uhuru wa nchi.
