Domosharubu.
Domosharubu'" ni ndege wadogo wa jenasi "Bleda" katika familia Pycnonotidae. Wanafanana na korogoto na wana rangi ya kahawa au zaituni juu na njano chini. Wanaitwa domosharubu kwa sababu wana nywele ndefu msingini kwa domo. Ndege hawa wanatokea misitu na maeneo mengine yenye miti katika Afrika kusini kwa Sahara. Tofauti na spishi nyingine za familia hii domosharubu hula wadudu hasa. Wanafuata mara nyingi makundi ya siafu na kukamata wadudu wanaotoroka. Tago lao hujengwa mtini na jike huyataga mayai mawili.
