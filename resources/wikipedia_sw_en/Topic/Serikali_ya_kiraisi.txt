Serikali ya kiraisi.
Serikali ya kiraisi ni muundo wa siasa ambako serikali iko mkononi wa rais wa nchi. Rais huyu anaunganisha nafasi za Mkuu wa Dola na pia kiongozi wa serikali. Muundo huu ni tofauti na serikali ya kibunge ambako rais ni zaidi cheo cha heshima tofauti na kiongozi wa serikali huchaguliwa na bunge lenye madaraka ya kumwondoa tena.
Tabia za serikali ya kiraisi.
Tabia za utaratibu huu ni mara nyingi:
Faida na hasara.
Kati ya faida za utaratibu wa kiraisi hutajwa mara nyingi serikali imara mwenye nguvu ya utendaji. Kiongozi wa taifa ana nafasi kubwa kufuata siasa anayoiona ni lazima kwa mema ya nchi hata kama wabunge wameanza kusitasita au kuogopa hasira ya wananchi. Kazi ya serikali inategemea nia ya mtu mmoja aliyepewa nafasi na muda wake na wananchi wote. Anayeangaliwa ni haki yake na pia wajibu wake kutumia madaraka haya.
Nguvu hii ni pia udhaifu wa muundo huo kama rais ni mtu hafifu au mtu anayekosa uelewano mwema wa matatizo yaliyopo. Pia madaraka makubwa ya rais yameonekana kurahisisha kuundwa kwa udikteta kama huyu rais akitumia madaraka yake kubadilisha mgawanyo wa madaraka kati ya matawi ya dola yaani serikali, bunge na mahakama.
Muundo wa kumbakumba ya Serikali.
Nchi mbalimbali hutumia utaratibu wa kuunganisha tabia za serikali ya kiraisi na serikali ya kibunge. Mfano wake ni Ufaransa ambako rais anayechaguliwa na wanachi wote hushirikiana na waziri mkuu anayetegemea bunge. Rais ana madaraka kadhaa pamoja na haki ya kuongoza mikutano ya mawaziri akitaka. Ana haki ya kutoa mwongozo juu ya siasa ya nje na pia ni mkuu wa jeshi. Lakini anahitaji kushiriki katika kempeni za bunge na kuomba wananchi kumpa wabunge watakoshikamana naye. Kama wananchi wanaamua tofauti anapaswa kushirikiana na waziri mkuu asiyekubali naye katika siasa. Hii ni njia mojawapo kuwapa wanachi nafasi ya kuweka mipaka kwa madaraka na uwezo wa rais wakiona asiamue kila kitu tena pekee yake.
