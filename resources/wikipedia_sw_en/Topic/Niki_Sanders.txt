Niki Sanders.
Nicole "Niki" Sanders'" ni jina la kutaja uhusika uliochezwa na mwigizaji Ali Larter kwenye mfululizo wa televisheni wa "Heroes". Niki ni mke wa D. L. Hawkins (Leonard Roberts) na ni mama wa Micah Sanders (Noah Gray-Cabey). Niki, anasumbuliwa na matatizo ya uwili-uwili, anaonekana kuwa na nguvu zaidi ya mwanadamu wa kawaida, kwa kuwa na uwezo wa kujigawa kuwa watu wawili. Awali, alikuwa na uwezo kutumia nguvu hizi wakati alter ego wake ("Jessica") akishika hatamu.
Tim Kring, mtunzi wa kipindi, alieleza ya kwamba awali alimuumba Niki akiwa na nguvu ya kuwa sehemu mbili kwa wakati mmoja, ambayo imetokana na maisha yake akiwa mama mlezi pekee. Niki pia awali alitungwa awe kama msichana wa onyesho. Hata hivyo, Ali Larter hakuwa na umbo la kuweza kucheza uhusika wa msichana wa onyesho, hivyo basi uhusika ukabadilishwa na akawa kahaba wa mtandaoni. Kwa mujibu wa watunzi Joe Pokaski na Aron Coleite, Niki alitolewa kwenye mfululizo na badala yake kawekwa Tracy Strauss hivyo Larter anaweza kucheza nyusika tofauti-tofauti, pindi walipogundua ya kwamba hawawezi kuendelea zaidi na uhusika wa Niki. Badiliko hilo lilipelekea kuweza kujua hadithi ya chimbuko lao, ambapo muhusika anagundua kwamba ana ngungu.
