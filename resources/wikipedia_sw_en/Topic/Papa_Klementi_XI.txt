Papa Klementi XI.
Papa Klementi XI'" (23 Julai 1649 â€“ 19 Machi 1721) alikuwa papa kuanzia 23 Novemba 1700 hadi kifo chake. Jina lake la kuzaliwa lilikuwa "'Giovanni Francesco Albani. Alimfuata Papa Innocent XII akafuatwa na Papa Innocent XIII.
Sala maarufu iliyosambazwa kwa jina lake.
Nasadiki, Bwana, lakini nisadiki kwa imara zaidi;
natumaini, lakini nitumaini kwa hakika zaidi;
napenda, lakini nipende kwa ari zaidi;
nasikitika, lakini nisikitike kwa nguvu zaidi.
Nakuabudu kama asili ya vyote; nakutamani kama lengo kuu;
nakusifu kama mfadhili wa kudumu; nakulilia kama mtetezi wa kufaa.
Uniongoze kwa hekima yako, unidhibiti kwa haki yako,
unifariji kwa wema wako, unilinde kwa uwezo wako.
Bwana, nakutolea ya kuwaza ili yakuelekee wewe,
ya kuvumilia yake kwa ajili yako.
Nataka chochote unachotaka, nataka kwa sababu unataka,
nataka jinsi unavyotaka, nataka mpaka utakapotaka.
Naomba, Bwana: angaza akili, washa utashi,
Nilie juu ya maovu yaliyopita, nifukuze vishawishi vijavyo,
nirekebishe maelekeo mabaya, nistawishe maadili ya kufaa.
Mungu mwema, unipatie upendo kwako, chuki kwangu,
ari kwa jirani, dharau kwa ulimwengu.
Nijitahidi kutii wakubwa, kusaidia walio chini yangu,
Nishinde tamaa kwa maisha magumu, uroho kwa ukarimu,
hasira kwa upole, uvuguvugu kwa umotomoto.
Unifanye niwe na busara katika maamuzi, niwe na msimamo katika hatari,
niwe mvumilivu katika matatizo, na mnyenyekevu katika mafanikio.
Ee Bwana, fanya niwe mwangalifu katika sala, niwe na kiasi katika mali,
niwe na bidii katika majukumu, niwe imara katika nia.
Nijitahidi kuwa na usafi wa ndani, utaratibu wa nje,
Nikeshe kwa bidii kutawala umbile, kustawisha neema,
Nijifunze kwako yalivyo duni mambo ya dunia,
Unijalie nijiandae kwa kifo, niogope hukumu,
Kwa njia ya Kristo Bwana wetu. Amina.
