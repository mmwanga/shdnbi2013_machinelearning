Umoja wa Mataifa.
Umoja wa Mataifa (UM) ni umoja wa nchi karibu zote duniani; ulianzishwa mwaka 1945 na nchi washindi wa Vita Kuu ya Pili ya Dunia. Umoja huu ulianzishwa na nchi 51 na kufikia mwaka 2005 kuna nchi 191 ambazo ni wanachama wa umoja huu. Dhumuni la umoja huu ni kuratibu mahusiano ya kimataifa kupitia sheria na mikataba ya kimataifa kwenye maeneo kama usalama, amani, maendeleo ya jamii, haki za binadamu, n.k.
Makao makuu ya Umoja wa Mataifa yako New York nchini Marekani.
Umoja huu ulichukua nafasi ya Shirikisho la Mataifa (1919 - 1946).
Nchi za pekee zisizo wanachama wa UM ni Dola la Vatikano lililokataa uanachama, Palestina ambayo haijatangaza hali ya dola la kujitegemea bado na Taiwan isiyotambuliwa kuwa nchi ya kujitegemea bali sehemu ya Uchina.
Katibu Mkuu wa UM ni Ban Ki-moon kutoka Korea ya Kusini. Ban Ki-moon alichaguliwa kuwa Katibu Mkuu mwaka 2006 akachukua nafasi ya Kofi Annan.
Muundo wa UM.
Baraza la Wafadhili la UM (Trusteeship Council)imesimamisha kazi yake 1994.
