Tuvalu.
Tuvalu ni nchi ya visiwani ya Polynesia katika Bahari ya Pasifiki kati ya Hawaii na Australia. Nchi jirani katika bahari ni Kiribati, Samoa na Fiji.
Jina la Tuvalu lamaanisha "visiwa nane" kwa sababu kiasili ilikuwa na visiwa 8 vilivyokaliwa na watu. Kisiwa cha tisa kimepata wakazi tangu 1943.
Eneo.
Eneo lake ni visiwa vinne na atolli tano jumla eneo la 26 kmÂ². Kati ya nchi wanachama wa Umoja wa Mataifa Tuvalu ni cnhi yenye wakazi wachache kabisa.
Tuvalu ina visiwa na atolli vifuatavyo:
Nchi itakayopotea karibuni.
Kama nchi mbalimbali za visiwani Tuvalu iko hatarini ya kupotea katika miaka 50 inayokuja. Kimo cha juu cha visiwa vyake ni mita 5 pekee juu ya UB. Kubadilika kwa hali ya hewa duniani na kupanda kwa uwiano wa bahari kutamaanisha ya kwamba sehemu kubwa sana la eneo lake litazama polepole chini ya maji.
Serikali imeshaomba majirani wakubwa kama Australia na New Zealand kuwapokea wenyeji wake. New Zealand imekubali na kwa sasa kila mwaka watu 74 wanahamia New Zealand ambayo ni tayari kuwapokea pia wengine itakapokuwa lazima. Kuna mipango ya kuwapa makazi ya pamoja kwa kusidi ya kuhifadhi utamaduni wao.
Historia.
Tuvalu imekaliwa na watu wa Polynesia ikawekwa chini ya usimamizi wa Uingereza katika karne ya 19 kwa jina la "Ellis Islands". Kati ya 1892 hadi 1916 ilikuwa eneo lindwa na baadaye sehemu ya koloni ya Gilbert and Ellice Islands hadi 1974. Mwaka ule wenyeji walipigia kura pendekezo la kuwa pekee na visiwa vya Gilbert vilivyokuwa Kiribati baadaye. Tuvalu ikapata uhuru wake 1978.
