Wilaya ya Makete.
Mahali pa Makete (kijani) katika mkoa wa Iringa katika ya umegaji.
Wilaya ya Makete ni wilaya moja ya Mkoa wa Njombe. Makao makuu ni Makete mjini (Iwawa).
Katika sensa ya mwaka 2002, idadi ya wakazi wa wilaya hiyo ilihesabiwa kuwa 106,061.
Hata hivyo idadi hiyo inawezekana kupungua zaidi siku za usoni, kutokana na idadi kubwa ya watu wake kukimbilia mijini, hiyo yote ni kwa sababu ya uchache wa huduma za jamii, kama vile shule, hospitali, mawasiliano, pamoja na mfumuko wa bei nk.
Wenyeji asilia wa Makete ni Wakinga wanaotumia lugha iitwayo Kikinga.
Tokea miaka ya 2000 kabila hili lilianza kufahamika sana nchini Tanzania kutokana na watu wake kuenea maeneo mengi wakijishughulisha na biashara mbalimbali, hususani biashara ya maduka ambayo imepelekea kuwapatia umaarufu mkubwa katika fani hiyo.
Maeneo ambayo watu hao wameenea kwa wingi ni kama vile Mbeya, hususani wilaya ya Tunduma, Daressalaam (Kariakoo) na Songea.
