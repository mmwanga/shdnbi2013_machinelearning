Gabriel Zubeir Wako.
Gabriel Zubeir Wako'" (alizaliwa Mboro, Sudan, tarehe 27 Februari 1941) ni askofu mkuu wa Kanisa Katoliki anayechunga jimbo kuu la Khartoum, Sudan.
Alipata upadirisho tarehe 21 Julai 1963, akawa askofu wa jimbo la Wau mwaka 1974, halafu askofu mkuu wa Khartoum mwaka 1981.
Gabriel Zubeir Wako aliteuliwa na Papa Yohane Paulo II kuwa kardinali-padri wa parokia ya "Sant'Atanasio a Via Tiburtina" tarehe 21 Oktoba 2003.
Ni kati ya makardinali walioshiriki uchaguzi wa Papa Benedikto XVI mwaka 2005.
Kardinali Zubeir Wako alinusurika kuuawa wakati wa kuadhimisha Misa ya Jumapili tarehe 10 Oktoba 2010.
