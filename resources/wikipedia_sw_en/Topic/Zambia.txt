Zambia.
Jamhuri ya Zambia ni nchi ya Afrika Kusini isiyo na mwambao wa bahari. Imepakana na Jamhuri ya Kidemokrasia ya Kongo na Tanzania upande wa kaskazini, Malawi upande wa mashariki, Msumbiji, Zimbabwe na Botswana upande wa kusini, Namibia na Angola upande wa magharibi.
Jina limetokana na mto wa Zambezi. Jina la zamani lilikuwa "Northern Rhodesia".
Nchi kwa sehemu kubwa ni nyanda za juu kati ya 1.000 hadi 1.400Â m juu ya UB. Milima ya Muchinga imepanda hadi 2.164 m, kelele ya juu kabisa iko kwa 2.301 m UB huko milima ya Mafinga Hills.
Wakazi wa Zambia ni wasemaji wa lugha za Kibantu katika makabila 72. Vikundi vikubwa ndio Wabemba, Wanyanja-Wachewa, Watonga, Walunda, Waluvale, Wakaonde na Walozi. Idadi kubwa ni wakulima wa kujitegemea.
