Kasulu.
Kasulu ni mji mdogo na makao makuu ya wilaya ya Kasulu katika Mkoa wa Kigoma (Tanzania). Katika sensa ya mwaka 2002, idadi ya wakazi wa kata ya Kasulu mjini ilihesabiwa kuwa 33,668.
Kasulu iko karibu na mpaka wa Burundi. Baada ya mapigano ya wenyewe kwa wenyewe nchini Burundi wakimbizi wengi walikimbia Tanzania na makambi makubwa yalijengwa karibu na mji wa Kasulu. Makambi haya ni Muyovosi, Mtabila I and Mtabila II. Mnamo mwaka 2000 idadi ya wakimbizi ilifikia 90,000.
Makambi yaliongeza biashara ya eneo lakini yalileta pia matataizo kama kupanda kwa bei na upungufu wa usalama kwa sababu ujambazi ulizidi.
Kasulu ni makao makuu ya dayosisi ya Anglikana kanda ya magharibi, Tanganyika ya kanisa Anglikana Tanzania. Askofu wake alikuwa ni Gerard Mpango. Kanisa kuu ni St Andrew's Cathedral.
Taasisi muhimu ni chuo cha ualimu cha Kasulu Teacher Training College.
