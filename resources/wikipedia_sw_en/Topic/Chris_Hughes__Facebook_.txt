Chris Hughes (Facebook).
Chris R. Hughes'" (aliyezaliwa 26 Novemba 1983) ni mmoja wa waanzishi na alitumikia kama msemaji wa tovuti ya kijamii, Facebook, na wenzake wa Harvard Mark Zuckerberg na Dustin Moskovitz. Alikuwa mratibu wa tovuti rasmi ya kampeni ya Barack Obama ya rais ya mwaka 2008 ya My.BarackObama.com. Hughes kwa sasa ni mfanyabiashara katika kampuni ya General Catalyst Partners, kampuni ya uwekezaji iliyoko Cambridge, na mshauri wa mikakati katika kampuni ya GMMB, kampuni ya ushauri wa kisiasa ambayo ilifanya kazi katika kampeni ya Obama mwaka 2008.
Hughes alizaliwa mjini Hickory, North Carolina. Yeye ni msomi wa Phillips Academy Andover na Harvard College. Alimaliza kutoka Harvard mwaka 2006 akiwa na shahada ya Sanaa katika historia na fasihi.
Chris alikuwa kwenye makala kuu ya nakala ya "Fast Company" ya mwezi Aprili 2009, chini ya kichwa "Kijana aliyemfanya Obama Rais; Jinsi mmoja wa waanzishi wa Facebook Chris Hughes alizindua nguvu za Barak na kubadilisha Siasa Milele".
Chris ni mpenda wavulana na ako katika uhusiano na Sean Eldridge. Katika nakala ya "The Advocate" yeye anasema kuwa harakati za haki za kiraia za LGBT bado hazijanyonya nguvu za mtandao wa kijamii, kama vile Facebook na kampeni Obama zilifanya, kwa kuhusisha umma pakubwa na "kuwaambia hadithi siyo tu ya siasa za gay, lakini ya watu wa kila siku ambao hudhulumiwa katika maisha yao ya kila siku.
Yeye pia aliwahi kutumikia katika bodi ya Wakurugenzi ya Taasisi ya Roosevelt mwaka 2005 na 2006.
