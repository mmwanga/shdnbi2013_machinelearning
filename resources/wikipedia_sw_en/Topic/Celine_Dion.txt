Celine Dion.
Céline Dion'" (amezaliwa tar. 30 Machi 1968) ni mwimbaji na mtunzi wa nyimbo mashuhuri za pop kutoka nchini Kanada. Alizaliwa katika mji wa Charlemagne mjini Quebec, Kanada. Yeye ni mdogo kuzaliwa katika familia ya watoto kumi na nne.
Alifikisha umri wa miaka 12, kaka yake alimpeleka kwa meneja wa urekodi aliyejulikana kwa jina la René Angélil, ambaye baadaye akaja kumwoa na kumzalia mtoto.
Kwa msaada wake, alifanikiwa kutoa albamu yake ya kwanza mnamo mwaka wa 1981, ambazo alikuwa akiimba kwa Kifaransa. Alitoa albamu yake ya kwanza kwa lugha ya Kiingereza kunako mwaka wa 1990.
Kwa sasa anaishi mjini Las Vegas ambapo alifanya maonyesho yake mengi sana. Mnamo mwaka wa 2007, aliimba katika onyesho moja akiwa na Elvis Presley, ambalo liliandaliwa katika kompyuta ambazo kuna picha za maonyesho ya zamani yaliyofanywa na Elvis. Dhumuni la onyesho, lilikuwa likiandaliwa kwa ajili ya onyesho la TV la American Idol.
Ameuza albamu babkubwa duniani kwa msanii wa kike, kitendo ambacho kimemfanya ashinde Tuzo za Muziki wa Dunia kunako mwaka wa 2004. Pia ameuza zaidi ya nakala milioni 7 za muziki kwa lugha ya Kifaransa.
Amekuwa nyota maarufu kwa Ulaya kwa albamu yake ya "Incognito" ya mwaka wa 1987. Baada ya hapo, akafanya maonyesho kadhaa katika Ulaya kisha akaja kuwa maarufu zaidi.
