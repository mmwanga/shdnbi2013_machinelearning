Kisaka.
Kisaka'" ni jina la kata ya Wilaya ya Serengeti katika Mkoa wa Mara, Tanzania. Kwa mujibu wa sensa iliyofanyika mwaka wa 2002, kata ina wakazi wapatao 8,849 waishio humo. Kata ya Kisaka ina jumla ya vijiji vinne ambavyo ni Borenga, Nyiboko, Buchanchari na Nyansurumunti.
Kijiji cha Borenga Kipo mashariki mwa kata ya kisaka, kwa upande wa kusini na magharibi kimepakana na kijiji cha Kisaka, Kaskazini kimepakana na kijiji cha Nyamongo na mashariki kijiji cha borenga kimepakana na kijiji cha Morito.
Katika kijiji cha Borenga jamii yake ni kabila la wangoreme na asilimia ndogo sana ni Wajaruo ambao wengi wao wanaishi kitongoji cha Biasuma.
Wangoreme wanaoishi Borenga wanatoka katika koo za Wahiri Saroti na Wahiri Matiti.
Wahiri Saroti ndo koo kubwa kuliko zote ambao ndo wenye majina kama Mchanake, Masiana, Saroti, Ole Munye, Nkombe,Kitang'ita, Wandwe na Chacha, kwa majina ya Kike kuna majina mengi sana lakini ambalo ni maarufu sana ni Nyamboge.
Wahiri Saroti ni wale wenye asili ya kimasai, wao wana Asili ya kimasai kutokana na Mwasisi wao ambaye anaitwa Saroti,
Saroti alikuwa ni Kijana wa kimasai aliyekuwa ameachwa na wenzake polini na akaamua kuanzisha makazi mapya polini katika eneo moja linaloitwa Kisima cha KIRU.
Katika kisima kile alikuwa anakula matunda na mwili wake ulikuwa na vinywelea au nywele nyingi sana. Alikula matunda kwa mda mrefu sana lakini kadri alivyoishi pale aliweza kufanikisha kupata mbegu za ulezi na akaanza maisha ya ukulima.
Siku moja Mzee Matiti ambaye alikuwa na familia yake akiwa katika harakati za kuhama kutoka eneo moja kwenda jingine walijipumzisha kichakani na wakalala ili kesho yake waendelee na safari yao, lakini ilipofiki alfajiri majira kama saa kumi na mbili kasoro akiwa ametoka kichakani aliweza kuona moshi unafuka mlimani ndipo wakapata hisia kumbe kuna watu wanaishi eneo lile,
wakaufatilia ule moshi wapate kujua ni nani yupo pale, kumbe alikuwa ni Saroti amewasha moto akijiandaa kwenda shambani. Ghafla mzee Matiti na familia yake wakamkuta Saroti ambaye pia aliwakalibisha na kuwapatia utaratibu wa maisha.
Basi kwa vile yalikuwa ni maisha mapya kwa mzee Matiti ilibidi Saroti awasaidie chakula pamoja na kuwapatia mbegu za Ulezi.
Msimu ulipofika wote wakavuna chakula lakini kwa vile mzee matiti alikuwa na familia kubwa chakula chao kiliwahi kuisha mapema na msaada wao ukabaki kwa Saroti kijana wa kimasai.
Siku moja mzee Matiti alimweleza binti yake mkubwa aolewe na Saroti ili awapatie mahali ya chakula yule binti alikataa kwa sababu Saroti alikuwa na Manywele mwili mzima, lakini mdogo wake akakubali ambaye alikuwa anaitwa Nyamboge, yeye alikubali lakini kwa sharti moja kuwa Saroti akubali kunyoa zile nywele, Saroti akakubali kunyolewa na akakubali kutoa mahali ya ghala moja la chakula (Eghitara).
Basi hiyo ikawa mwanzo wa maisha ya Saroti na ndoa yake na binti Nyamboge mtoto wa Matiti, Walifanikisha kupata mtoto aliyeitwa Kitang'ita, Kitang'ita akamzaa Gogai, naye pia akamzaa Wandwe, wandwe akamzaa Masiana, masiana akamzaa Chacha, naye pia akamzaa Bochoke ndo akapatika Mchanake na mchanake pia akamzaa Masiana.
Kwa upande wa Familia ya mzee matiti wao waliendelea na maisha yao na wakawa koo kubwa ambayo ni akina Matuki, Magere, Maituki, Charwe, na wengine wengi.
Koo kubwa katika kijiji hiki cha Borenga ni hizo mbili ingawa kuna koo ndogo ngogo kama Waihindi, na Walomole ambao asili yao ni Buchanchari.
Kimaendeleo kijiji cha Borenga hakipo Nyuma sana kwani hujishughulisha sana na kilimo, wanakijiji wake hutumia eneo lenye rutuba nzuri kandokando ya mto mara maeneo kama Buhabu, Kerende, Gwitura, Lenyamheta na Kenyangi, hayo ni baadhi ya maeneo yaliyotengwa kwa ajili ya kilimo na huwapatia wanancha wa Borenga mavuna mengi.
maeneo hayo vile vile hutumiwa kwa ajili ya malisho au ufugaji.
Kisiasa kijiji cha Borenga hakipo Nyuma kwani kina wanasiasa machachari kama Mzee Nashon Masiana aliyewahi kuwa diwani wa kwanza wa kata ya kisaka, Pia kuna wazee kama mzee Raphael Mosimbete huyu alipata kuwa mwenyekiti wa kijiji machachari sana, pia kuna wazee kama marehemu Yusuph Nyamhanga Masiana.
Shukrani za pekee kwa Marehemu Mzee Masiana Mchanake.
