Anne Curtis.
Anne Curtis'" (jina halisi "'Anne Marie Ojales Curtis Smith'" alizaliwa tar. 17 Februari 1985, Australia) ni mwanamitindo wa Kifilipino-Kiaustralia na msanii maarufu nchini Philippines.
Amejipatia umaarufu zaidi baada ya kucheza kama Celine Magsaysay katika tamthilia ya "Maging Sino Ka Man" na kama Imang au Fatima, mhusika mkuu katika "Kampanerang Kuba".
Tamthilia zote hizi zilirushwa hewani na mtandao wa ABS-CBN iliyopo nchini Philippines. Anne alikuja kuwa mshindi wa kwanza kwenye tuzo za MYX 2005 baada ya kufanya vizuri kwenye video ya muziki aliyoshirikishwa ya "I need You" ya Mark Bautista.
Mnamo 2007, Anne alikuja kuwa MTV VJ kwenye MTV ya Ufilipino iliyoanzishwa tar. 1 Machi mwaka 2007. Kwa sasa anaigiza kwenye filamu mpya akiwa na Aga Muhlach chini ya Star Cinema na tamthilia mpya na Zanjoe Marudo kama mwenza.
Wasifu.
Curtis alizaliwa na kulelewa Australia na mama wa kifilipino na baba wa Kiaustralia.
Aliishi Australia hadi baba yake(ambaye ni mwanasheria), James Curtis, alipohamia Philippines wakati Anne alikuwa ana umri wa miaka 12. Kuhamia Philippines ni hatua ambayo Curtis anaishukuru sana. “Nina furaha sana kuwa hapa. Kama ingekuwa ni Australia ningekuwa shule ya bweni! Baba yangu ni ‘mkali’ sana kwenye mambo ya Elimu. Alikuwa ananikemea pale nilipojihusisha na mambo ya biashara, akidai kuwa yalikuwa yananivutia kutoka shuleni. Tuliishi tukilala saa 2 au 3 usiku. Kusema kweli sikuyafurahia maisha yale. Lakini hapa kuna vivutio vingi vya kufurahisha. Kama kijana nimeamua kuishi hapa (Ufilipino|Philippines) lakini pindi nitakapotulia na kutafakari, nitarudi Australia. " Hivi sasa, yeye ana blog mafanikio katika LOOKBOOK.NU
Uigizaji wa Awali.
Alijizolea mashabiki hasa katika maigizo yake yanayohusisha zaidi mapenzi, pale alipounganishwa na Richard Gutierrez.
Uhusika Uliochangia Mafanikio.
Mnamo mwaka 2004, alipohamia ABS-CBN, Curtis alianza kwa kishindo kuiingia sanaa ya tamthilia pale alipoigiza kama Stephanie Borromeo kwenye tamthilia ya ‘’Hiram’’ kama rafiki kipenzi na adui wa mapenzi wa Magret Benipayo nafasi iliyoigizwa na Heart Evangelista.
Mnamo mwaka 2005, mafanikio ya kuigiza vema kwenye ‘’Hiram’’ yalipelekea kupewa nafasi ya uhusika mkuu kama Imang/Fatima kwenye tamthilia ya ‘’Kampanerang Kuba’’..
Mnamo mwaka 2006, Curtis alirudi tena kwenye anga ya tamthilia kama ‘’Celine Magsaysay’’ katika ‘’Maging Sino Ka Man’’, safari hii aliunganishwa na ‘’ Sam Milby’’ kutoka ‘’Pinoy Big Brother’’.
Kashfa.
‘’’Video ya kwenye simu za kiganjani na aliyekuwa mpenzi wake ‘’Richard Gutierrez’’
Curtis na uhusiano wake na aliyekuwa mpenzi wake na msanii ‘’Richard Gutierrez’’ ulikuja kuwa kiini cha uvumi hasa baada ya video kutoka kwenye simu yake ya mkononi (ikionyesha wawili hao wakiwa kwenye mkao wa kimahaba) kuanza kusambaa kupitia barua pepe na ujumbe wa simu za mkononi(MMS). Simu yake ilipotea na kusababisha hiyo video kusambaa kwenye umma.
Curtis bila hiyana alikiri kuhusiana na video hiyo ya simu: “Sioni sababu ya kukataa,” alifafanua. “Mimi sio mtu mwenye tabia ya ‘kuruka’ kitu chochote. Nitaonekana kama muongo.”
Kujiandikia jina kibiashara kwa unywaji wa vileo'"
Kwenye mkutano mnamo Aprili 2005, Cutis alielezea uamuzi wake uliopelekea kuzua mabishano wa kusahihisha kibiashara GSM Blue, kinywaji chenye kilevi: "Nimeshasema mara nyingi kabla, sababu ya mimi kufanya biashara ile ilikuwa nitokapo mwenyewe sikatai kuwa mimi ni nakunywa, lakini unywaji wa kawaida na sio ulevi. Juu ya hayo, Nahitaji fedha kwa ajili ya mahitaji yangu ya kila siku, papano ako mabubuhay? Sijali kama inajenga mfano mbaya kwa vijana wadogo. Kwa watu wengine, ijapokuwa, hawaoni kuwa tayari nina miaka 20,"
Mahusiano.
Baada ya miezi sita ya uchumba, Curtis aliingia kwanye kwenye uhusiano wa miaka miwili na aliyekuwa mpenzi wake "Oyo Boy Sotto", mtoto wa mwanamitindo maarufu Vic Sotto'" na "'Dina Bonnevie'". Oyo 'Boy' Sotto ni muigizaji. Curtis ananuelezea uhusiano wake na Sotto kama mara yake ya kwanza kuwa kwenye mapenzi sahihi, akimuongelea Sotto: "Yeye ndiye ambaye nilimpenda kwa dhati." Ilipofika Juni 2003, uhusiano wao ulivunjika rasmi. Katika mahojiano baadaye, Sotto alilaumu "Utoto na wazimu" kama chachu ya wao kushindwa kulilea penzi lao.
Cutis pia alikuwa na uhusiano wa wazi na muigizaji mwenzie Richard Gutierez mnamo mwaka 2004. Wawili hao walishiriki pamoja kwenye vipindi vya maonyesho ya "'Nuts Entertainment'" na "'Love to Love'".
Curtis baadaye alikuja kuhusishwa na mahusiano ya kimapenzi na Paolo Araneta, uhusiano uliodumu kwa miaka miwili. Mnamo Januari 2006, walakini, vyanzo vya habari upande wa burudani vilithibitisha kuwa Curtis na Araneta walikuwa wameachana.. Hakuna sababu rasmi iliyotolewa.
Pia kuna baadhi ya vyanzo vinamhusisha na Sam Milby. Muigizaji mwenza kwenye masula ya mapenzi wa Anne Curtis kwenye tamthilia ya Maging Sino Ka Man. Ambayo imemalizika hivi karibuni. Ila kuna muendelezo wake(kitabu cha pili) unakuja hivi karibuni kwenye mwaka huu. Curtis alinukuliwa akisema kuwa wao ni marafiki tu lakini hakuna anayejua baadaye nini kitatokea. Curtis pia alisema kuwa anavutiwa na Sam.
Moyo ya Kuhurumia.
Mwaka 2005, Curtis alishiriki kwenye azimio la kutolea kusaidia kwa kuwatembelea watoto huko "'Pampanga ambao wamefanyiwa upasuaji wa kaakaa la kinywa lenye mpasuko. Ujuzi alioupata ulimsukuma na akasikika akisema "sasa nataka kusaidia zaidi."
