Cadimi.
Cadimi'" (pia: "'Kadimi'" - kupitia Kilatini "Cadmium" kutoka Kigiriki καδμεία "kadmeia" iliyotaja mitapo yenye cadimi kwa heshima ya mungu wa Kigiriki Κάδμος "Kadmos") ni elementi na metali haba duniani. Kikemia ni elementi ya mpito yenye kifupi cha Cd na namba atomia 48 katika mfumo radidia.
Tabia na matumizi.
Cadimi ni metali laini yenye rangi nyeupe-buluu. Hufanana mara nyingi na tabia za zinki lakini humenyuka kirahisi zaidi. Cadimi yenyewe na kampaundi zake huwa ni sumu ikisababisha kansa.
Matumizi yake ni hasa katika beteri, viungo vya rangi na teknolojia ya kinyuklia.
Nondo za Cadimi zilitumiwa 1942 na Enrico Fermi katika tanuri nyuklia ya kwanza kwa kusidi la kutawala mmenyuko mfulizo wa nyuklia. Nondo hizi zilisukumwa kati ya nondo za urani na kupunguza mwendo wa nyutroni kati ya nondo za urani.
