Witness.
Witness Fred Mwaijaga'" (amezaliwa tar. 15 Novemba 1982) ni msanii wa hip hop na rapa kutoka nchini Tanzania. Anafahamika sana kwa jina lake la kisanii kama "'Witness "au" Bad Jiah. Pia, anafahamika zaidi kwa kuwa mmoja kati ya washindi wa shindano la Coca Cola Pop Stars na mmoja wa waanzilishi wa kundi la muziki wa hip hop maarufu kama Wakilisha. Anavuma kwa baadhi ya vibao vyake kadhaa alivyofanya na kundi, pamoja na vya peke yake. Vibao hivyo ni pamoja na: Hoi, Kiswanglish, Kichekesho na Zero.
Witness, alisoma katika Shule ya Msingi ya Oysterbay ya jijini Dar es Salaam, vilevile Shule ya Sekondari ya Jitegemee ambapo ndipo alipomazia. Pia, alishafanya kazi na mashirika ya kimataifa kama vile Unicef na alikuwa akifanya mikutano inayohusiana na masuala ya vijana.
Pia, alishawahi kuwa mnenguaji wa ngoma za asili wa ISHI, shirika la maendeleo ya vijana Tanzania.
