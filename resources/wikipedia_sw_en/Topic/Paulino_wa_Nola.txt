Paulino wa Nola.
Mtakatifu Paulino wa Nola'" (takriban 355 â€“ 22 Juni 431), jina lake kamili "'Pontius Meropius Anicius Paulinus'", alikuwa askofu wa Kanisa huko Nola, karibu na Napoli, Italia.
Ametambuliwa na Kanisa Katoliki na Waorthodoksi kuwa mtakatifu.
Sikukuu yake ni tarehe 22 Juni.
Maisha.
Paulino wa Nola alizaliwa katika mji wa Bordeaux nchini Ufaransa mwaka 355 hivi.
Alikuwa mtu maarufu, akaoa na kupata mtoto wa kiume.
Lakini alitamani kuishi maisha maadilifu, na hivi akabatizwa, akaachana na mali yake yote, akaanza kuishi kimonaki huko Nola, katika mkoa wa Campania nchini Italia, kuanzia mwaka wa 393.
Aliteuliwa kuwa askofu wa Nola, ambako alikuza sana heshima kwa Mt. Felix wa Nola, na kuwasaidia waliokwenda huko kuhiji.
Vilevile alijitahidi kupunguza taabu za watu wa wakati huo.
Aliandikiana barua na watu wengi maarufu, kama vile Agostino wa Hippo, akatunga mashairi kadhaa yenye usanifu wa hali ya juu sana.
Alikufa tarehe 22 Juni, mwaka 431.
