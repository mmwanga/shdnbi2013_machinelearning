Umwagiliaji.
Shamba la ngano lililojazwa maji huko Arizona (Marekani)
Umwagiliaji wa njia ya matone; kwa wakulima wadogo kuna mbinu rahisi za kutumia mipira iliyotobolewa
Milango kama hii inatawala ugawaji wa maji katika mifereji ya umwagiliaji
Umwagiliaji wa pamba kwa njia ya kinyunyizo kikubwa kinachozunguka nchani
Umwagiliaji ni mtindo wa kilimo wa kupeleka maji kwa mimea shambani pasipo na mvua ya kutosha.
Hutumiwa katika maeneo yabisi au wakati mvua ni kidogo. Katika nchi baridi unatumiwa pia kwa kusudi la kulinda mazao dhidi ya jalidi.
Chanzo cha maji.
Umwagiliaji hutumia maji kutoka vyanzo mbalimbali:
Mbinu za umwagiliaji.
Kuna mbinu nyingi za kumwagilia mazao. Tangu kale watu walichimba mifereji wa kupeleka maji mashambani. Mashamba yazungukwa kwa ukuta mdogo wa udongo na eneo la shamba lajazwa maji. Kujazwa kwa shamba kunarudiwa hadi mazao kwa mfano ngano yamekua. Mazao mengine kama mpunga hukuzwa mara nyingi ndani ya maji yanayofunika shamba kwa miezi kadhaa. Mtindo huu uneandelea kutumiwa hasa katika nchi nyingi za Asia na sehemu kubwa ya mchele duniani inapatikana kwa njia hii.
Mitambo kama pampu imewezesha wakulima kuachana na mifereji na kazi ya kugawa maji. Vinyunyizo vinamwaga maji kwa mashamba. Kuna mashine kubwa zenya matairi zinazozunguka kwenye ncha na kumwagilia duara. Mengine yanazungushwa kwa nguvu ya maji na kutupa maji hadi umbali wa mita 500.
Katika nchi penye uhaba wa maji kuna mbinu mpya wa umwagiliaji wa njia ya matone; mabomba au mipira yenye mashimo madogo yanapelekwa shambani. Mimea inapandwa karibu na shimo la mpira. Wakati wa usiku pasipo na joto kali maji inatoka tone kwa tone kwenye bomba au mpira hivyo yanafika moja kwa moja kwenye mizizi. Mbinu huu unatumia maji kidogo kulingana na umwagiliaji wa kawaida. Nchi ya Israeli imetangulia kulima mashamba makubwa kwa njia hii.
Matatizo.
Umwagiliaji huongeza mavuno kiasi kikubwa. Lakini kuongezeka kwa umwagiliaji duniani kumeleta matatizo mengi.
Matatizo haya yote yanaonyesha ya kwamba haitoshi kumwagilia mashamba tu na kufurahia mazao mazuri kwa sababu matatizo yataongezeka baada ya miaka kadhaa. Kwa hiyo ni lazima kuangalia vema mbinu za uimwagiliaji inayolingana na mazingira na kutumia maji kidogo kama vile umwagiliaji kwa matone.
