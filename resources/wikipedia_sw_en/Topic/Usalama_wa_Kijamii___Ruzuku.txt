Usalama wa Kijamii / Ruzuku.
Usalama wa kijamii'" ama "'ruzuku'" kimsingi ni mpango wa bima ya kijamii inayotoa ulinzi wa kijamii, au ulinzi dhidi ya hali zinazotambuliwa kijamii, ikiwa ni pamoja na umaskini, uzee, ulemavu, ukosefu wa ajira na mengine. Usalama wa kijamii unaweza kumaanisha:
Bima ya kijamii.
Taaluma za kibima zinaelezea bima ya kijamii kuwa ni mpango wa bima unaofadhiliwa na serikali iliyowekwa kwa amri, inayotumikia idadi fulani ya watu, na kufadhiliwa kupitia kwa malipo madogo au kodi inayolipwa na au kwa niaba ya washiriki. Ushiriki aidha ni wa lazima au ni mpango wa ruzuku iliyopunguzwa ya kutosha kiasi kwamba wengi wa watu wanaohitimu huchagua kushiriki.
Nchini Marekani, mipango inayolingana na ufafanuzi huu ni pamoja na Social Security, Medicare, mpango wa PBGC, mpango wa reli wa kustaafu na mipango ya bima ya ajira inayofadhiliwa na majimbo.
Mapato ya kujikimu.
Sera hii kwa kawaida hutumiwa kwa kupitia mipango mbalimbali iliyoundwa kutoa mapato kwa idadi fulani ya watu mara wanapokuwa hawawezi kujikimu wenyewe. Mapato ya kujikimu yana msingi katika mchanganyiko wa aina tano kuu za mpango:
Ulinzi wa kijamii.
Ulinzi wa kijamii unahusu seti ya faida zinazopatikana (au zisizopatikana) kutoka kwa serikali, soko, vyama vya kiraia na kaya, au kupitia mseto wa njia hizi, kwa mtu / kaya ili kupunguza kulemewa kutoka pande zote Upungufu huu wa kutoka pande zote unaweza kuwa unawaathiri watu maskini wasio na shughuli nyingi (mfano wazee, walemavu) na watu ambao hushughulika (mfano wasio na ajira). Mpango huu mpana hufanya dhana hii kukubalika zaidi katika nchi zinazoendelea kuliko dhana ya usalama ya kijamii. Usalama wa kijamii zaidi hutumika katika hali, ambapo idadi kubwa ya wananchi hutegemea uchumi rasmi kwa ajili ya kuendesha maisha yao. Kupitia mchango uliowekwa, usalama huu wa kijamii unaweza kutunzwa na kusimamiwa. Lakini, katika muktadha wa uchumi usio rasmi ulioenea, mipangilio rasmi ya usalama wa kijamii karibu haiko kwa idadi kubwa ya wakazi wa wanaofanya kazi. Mbali na hilo, katika nchi zinazoendelea, uwezo wa serikali kufikia idadi kubwa ya watu maskini unaweza kuwa mdogo kwa sababu ya rasilimali zake chache. Katika mazingira kama haya, mashirika mbalimbali ambayo yanaweza kutoa ulinzi wa kijamii ni muhimu katika kuzingatia sera. Mfumo wa ulinzi wa kijamii kwa hivyo una uwezo wa kuifanya serikali kuwajibika kuhudumia sehemu maskini kwa kusimamia mashirika yasiyo ya kiserikali.
Utafiti shirikishi kutoka kwa Taasisi ya Mafunzo ya Maendeleo ukijadili Ulinzi wa Kijamii kutoka katika mtazamo wa kimataifa, unapendekeza kuwa watetezi wa ulinzi wa kijamii wanaangukia katika makundi mawili pana: 'wanainstrumentalisti' na 'wanaharakati'. 'Wanainstrumentalisti' wanasema kuwa umaskini uliokithiri, kukosekana kwa usawa na mazingira magumu, ni kizingiti katika kufanikisha malengo ya maendeleo (kwa mfano Malengo ya Millenia). Katika mtazamo huu ni ulinzi wa kijamii unahusu kuweka mipango ya kukabiliana na hatari ambayo itafidia bima isiyo nzima au inayokosa (na) masoko mengine, mpaka wakati bima za kibinafsi zitaweza kuchukua nafasi kubwa zaidi katika jamii. Hoja za 'Kikereketwa' zinaangalia usugu wa umaskini uliokithiri, kukosekana kwa usawa na mazingira magumu, kama dalili za kukiukwa kwa haki za jamii na kutokuwepo kwa usawa kimiundo na huona ulinzi wa kijamii kama haki ya uraia. Ustawi uliolengwa ni hatua muhimu kati ya imani ya kiutu na ubora wa 'kiwango cha chini zaidi cha kijamii kilichohakikishwa' ambapo haki inaenea zaidi ya fedha au chakula na ina msingi msingi katika uraia, sio uhisani.
