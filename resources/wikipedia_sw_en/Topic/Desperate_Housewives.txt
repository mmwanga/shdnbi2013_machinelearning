Desperate Housewives.
"'Desperate Housewives"' ni kipindi cha Marekani kilichotungwa na Marc Cherry na kutayarishwa na ABC Studios pamoja na Marc CHerry Productions. Watayarishaji wakuu tangu msimu wa nne ni Marc Cherry, Bob Daily, George W. Perkins, John Pardee, Joey Murphy, David Grossman, Larry Shaw na Sabrina Wind.
Kipindi hiki kinawashirikishwa waigizaji wafuatao: Teri Hatcher kama Susan Mayer, Felicity Huffman kama Lynette Scavo, Marcia Cross kama Bree Van de Kamp na Eva Longoria Parker kama Gabrielle Solis. Brenda Strong ndiye muelezaji hadithi.
Tangu ilipoanza kwenye stesheni ya ABC mnamo 3 Oktoba 2004, kipindi hiki kimepata sifa nzuri kuotka watazamaji. Imeshinda tuzo zza Emmy Award na Golden Globe Award na tangu Aprili 2007, iliripotiwa kuwa kipindi kilicho maarufu zaidi kulingana na namba ya watazamaji kote duniani, ikiwa na watazamaji takriban milioni 120.
Msimu wa kwanza.
"Desperate Housewives" ilianza kuonyeshwa mnamo 3 Oktoba 2004 na inahusu watu wanne wakuu: Susan Mayer, Lynette Scavo, Bree Van de Kamp na Gabrielle Solis, pamoja na familia zao na majirani walioko kwenye barabara ya Wisteria Lane. Mada kuu ya msimu huu ni kujiua kwa Mary Alice Young. Bree anapigania kuokoa ndoa yake, Lynette anajitahidi kulea watoto wake watukutu, Susan anashindana na Edie ili kupata mapenzi ya Mike, na Gabrielle anajaribu kuficha uhusiano wake wa kando na John. Msimu huu unaisha pindi watu wote wanaamini kuwa Bree amempa sumu na kumuua mumewe, Carlos kujulushwa kuhusu uhusiano wa kando wa Gaby kabla ya yeye (Carlos) kupelekwa jela.
Msimu wa pili.
Ilianza mnamo 25 Septemba 2005 na mada yake kuu ni kuhusu jirani mpya aliyehamia Wisteria Lane saa sita za usiku. Katika msimu huu, Bree anajitahidi na maisha ya kuwa mjane, na hatimaye anaanza kulewa. Mtalaka wa Susan anapendana na Edie, na Lynette anapata kazi nzuri na kuwa meneja wa mumewe na Gabrielle anawacha mipango yake ya kando na ana azma ya kuwa na mimba ili kuanza familia. Inapoisha, Mike anagongwa na gari na Orson - ambaye atakuwa mumewe Bree kwenye msimu ujao.
Msimu wa tatu.
Ilianza 24 Septemba 2006. Bree anaolewa na Orson. Vilevile, Lynette anajitahidi kukabiliana na mwana wa kando wa mumewe. Tom anafungua mkahawa unaozidisha mzozo kati yake na mkewe. Gabrielle anawachana na mumewe na kupendana na Meya wa Fairview. Edie bado anamshawishi Mike kimapenzi. Susan naye anapendana na Muingereza mmoja aliye na mkewe mgonjwa mahututi.
Msimu wa nne.
Ilianza 30 Septemba 1997, na mada yake kuu ni kuhusu Katherine Mayfair na familia yake. Hata hivyo, Lynette anakabiliana na saratani; Gabrielle, aliyeolewa na Meya, anaanza mpango wa kando na mtalaka wake Carlos; Susan na Mike wanafurahia maisha yao kama maharusi. Mashoga wawili wanaguria Wisteria Lane - Lee na Bob. Upepo mkali unakuja na kuvunja nyumba zote kwenye barabara ya Wisteria Lane.
Msimu wa tano.
Ilianza mnamo 28 Septemba 2008. Mada kuu ni kuhusu mumewe Edie Britt anayeitwa Dave Williams. Dave anataka kulipiza kisasi kwa mtu anayeishi Wisteria Lane. Lynette na Tom wanagundua kuwa mwana wao anapendana na mwanamke aliyeolewa. Carlos na Gabrielle wanakabiliana na watoto wawili: Juanita na Celia. Bree na Orson wanapata tabu kwenye ndoa yao. Orson anaanza tabia ya kuiba kutoka kwa majirani.
Msimu wa sita.
Ilianza Jumapili, 27 Septemba 2009 saa tatu jioni. Mada kuu ni kuhusu mpango wa kando wa bree na Karl. Vipindi vilivyobaki 13 vitaendelea mnamo 3 Januari 2010.
