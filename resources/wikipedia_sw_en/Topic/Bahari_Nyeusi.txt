Bahari Nyeusi.
Bahari Nyeusi inavyoonekana kutoka angani (NASA)
Bahari Nyeusi'" ni bahari ya pembeni ya Mediteranea inayozungukwa na nchi kavu pande zote iliyoko kati ya Ulaya ya Mashariki na Asia ya Magharibi. Imeunganishwa na Bahari ya Mediteranea kwa njia ya Bahari ya Marmara pamoja na milango ya bahari ya Bosporus na Dardaneli. Ina eneo la takriban 424,000 km² na kina hadi 2,244 m.
Nchi zinazopakana ni Uturuki, Bulgaria, Romania, Ukraine, Urusi na Georgia. Rasi ya Krim ni sehemu ya kujitawala ya Ukraine.
Istanbul, Burgas, Varna, Constanţa, Yalta, Odessa, Sevastopol, Kerch, Novorossiysk, Sochi, Sukhumi, Poti, Batumi, Trabzon, Samsun na Zonguldak.
Jina.
Katika lugha zote za kisasa bahari inaitwa "bahari nyeusi": Kigiriki Μαύρη θάλασσα, Kibulgaria "cherno more" (Черно море), Kigeorgia "shavi zghva" (შავი ზღვა), Kiromania "Marea Neagră", Kirusi "chyornoye more" (Чёрное море), Kituruki "Karadeniz", Kiukraine "chorne more" (Чорне море).
Jina hili limepatikana kwa hakika tangu karne ya 13 lakini asili yake haijulikani.
Wagiriki na Waroma wa Kale waliita "Euxeinos Pontos" (Εὔξεινος Πόντος) au "Bahari ya ukarimu".
