Japhet N'Doram.
Japhet N'Doram'", (amezaliwa tarehe 27 Februari 1966 katika mji wa Ndjamena [2] ni mwanakandanda wa zamani aliyecheza kama mshambulizi. Albandikwa jina la "The Wizard" katika wakati wake wa kucheza kandanda.
Kazi.
Hapo mwanzoni alicheza katika timu ya mtaa ya Tourbillon FC N'Djamena. Ujuzi wake ukamfanya ahamishwe hadi klabu ya Tonnerre Yaoundé (Kamerun), mojawapo ya klabu kubwa katika bara la Afrika. Ujuzi wake wa kufunga mabao mengi katika timu ya Tonnerre Yaoundé katika Ligi Kuu ya Kamerun ya Kandanda ulifanya watafutaji wa talanta kutoka klabu za Uropa waje kumwona. Muda mfupi baadaye akapata uhamisho kuenda mojawapo ya klabu za Ufaransa.
Baadaye, alicheza katika klabu ya FC Nantes nchini Ufaransa. Akiwa huko alifunga mabao mengi sana na muhimu. Hii ilimfanya kupendwa sana Ufaransa na akawa shujaa wa mashabiki wa FC Nantes. Mabao yake muhimu ni kama bao la 2000 la klabu yake katika ligi kuu ya Ufaransa, Ligue 1 na pia bao la ushindi katika mechi dhidi ya Juventus katika shindano la Ligi Kuu ya Mabingwa. Nantes ilishinda mechi hiyo 3-2. Yeye alishinda medali ya ubingwa ya Ufaransa akiwa katika klabu hiyo ya Nantes katika mwaka wa 1995.
Aliendelea kucheza katika klabu ya AS Monaco lakini akastaafu kama mchezaji katika mwaka wa 1998 kufuatia jeraha lililomsumbua baada la kulipata katika mechi dhidi ya Nantes.
Wasifu wa kimataifa.
Alicheza katika mechi 36 katika timu ya taifa ya Chad na akafunga mabao 13 katika timu hiyo.
Wasifu kama Kocha.
Alijiunga na wafanyikazi wa timu ya Monaco kama skauti wa wachezaji wenye talanta. Alijiunga na timu ya FC Nantes tena mnamo 28 Juni,2005 akichukua nafasi ya Robert Budzynski kama mkurugenzi wa michezo.
