Ruaha Mkuu.
Ruaha Mkuu'" (pia: "'Ruaha Mkubwa) ni mto muhimu nchini Tanzania na tawimto wa Rufiji. Huitwa "Ruaha Mkuu" kwa kuutofautisha na "Ruaha Mdogo" unaoishia ndani yake si mbali na Iringa mjini.
Ruaha Mkuu jinsi ilivyokauka mwaka 2006 kwenye eneo la Hifadhi ya Kitaifa ya Ruaha
Chanzo na mwendo wa mto.
Chanzo chake ni mito mingi midogo inayotelemka milima za nyanda za juu za kusini Tanzania hasa safu za milima ya Uporoto na Kipengere. Mito hii inakusanya maji yao kwenye tambarare ya Usangu na Ruaha inaanza hapa. Mito mikubwa zaidi inayojiunga hapa na Ruaha ni pamoja na mto Mbarali, mto Kimani na mto Chimala.
Karibu na Ngâ€™iriama mto unatoka katika Usangu na kuingia hifadhi ya kitaifa ya Ruaha. Inaendelea kupokea Ruaha Mdogo na mto Kisigo kabla ya kuingia katika ziwa la lambo la Mtera halafu inaendelea hadi ziwa la lambo la Kidatu.
Baada ya Kidatu Ruaha Mkuu unapita tambarare ya Kilombero hadi kuishia katika mto Rufiji.
Matatizo ya ekolojia ya mto.
Maji ya Ruaha Mkuu ni muhimu kwa ekolojia ya beseni yake pamoja na watu wote wanaoishi hapa. Lakini matumizi ya kibinadamu yameleta mvurugo kwa ekolojia ya mto na tangu 1993 mto umeanza kukauka wakati wa ukame. Uhaba wa maji yamesababishwa na matumizi mabaya ya maji upande wa miradi mikubwa ya mpunga katika Usangu.
