Vietnam.
Vietnam (Việt Nam) ni nchi ya Asia ya Kusini-Magharibi. Imepakana na China, Laos na Kambodia. Mji mkuu ni Hanoi lakini mji mkubwa ni Mji wa Ho Chi Minh (zamani: Saigon). Kwa jumla kuna wakazi milioni 86.5 million.
Kati ya 1940 na 1975 Vietnam ilikuwa na kipindi kirefu cha vita ikaonekana kama nchi maskini sana. Tangu miaka ya 1980 uchumi umesogea mbele sasa ni kati ya nchi kwenye njia ya maendeleo zenye uchumi imara sana unaokua haraka.
Jiografia.
Umbo la nchi ni kama kanda ndefu kando la mwambao wa Bahari ya Kusini ya China. Umbali kati ya kaskazini na kusini ni 1,650 km. Upana wa nchi kati ya mipaka ya mashariki na magharibi hutofautiana: katika kaskazini ni 600 km lakini kwenye shingo nyembamba la Vietnam ya kati ni kilomita 50 tu. Pwani lina urefu wa 3,000 km.
Kidaka cha Halong katika Vietnam Kaskazini
Umbo la kijiografia limewahi kulinganishwa na "fimbo linalobeba bakuli mbili": kazkazini na kusini kuna delta mbili ya mto Mekong na Mto Mwekundu zenye rutba; katikati nchi nyembamba ya milima na misitu.
Milki jirani ya China.
Vietnam ilitawaliwa kwa karne kadhaa kutoka China. Athira ya China ya kiutamaduni ilibaki muhimu hata katika za Uhuru. Katika karne ya 18 nchi iliunganishwa chini ya makaisari wa Hue.
Koloni ya Ufaransa.
Athira ya Ufaransa ilikua na kati ya 1858 hadi 1883 utawala wa nchi ilichukuliwa na Ufaransa. Kusini ya nchi ilikuwa koloni ya Ufaransa kwa jina la Cochinchina. Annan (eneo la Vietnam Kati) na Tongking (kaskazini) ilikuwa nchi lindwa chini ya utawala wa kaisari wa Hue lakini hali halisi mamlaka yalikuwa mkononi mwa Ufaransa.
Vita ya ukombozi.
Wakati wa Vita Kuu ya Pili ya Dunia Vietnam ilitwaliwa na Japani iliyoacha maafisa Wafaransa wa serikali ya Víchy ofisini lakini kushika utawala wa juu. Kundi la Viet Minh walioongozwa na mkomunisti Ho Chi Minh waliwapinga kwa njia ya vita ya msituni. Mwaka 1945 Japani ilijaribu kutumia Wavietnam upande wake ukaondoa Wafaransa madarakani na kumtangaza Kaisari Bao Dai wa Hue mwtawala wa Vietnam huru. Lakini baada ya miezi michache vita ikaisha na Ho Chi Minh alitangaza Jamhuru ya Kidemokrasia ya Vietnam mjini Hanoi. Wafaransa wa serikali ya Paris walijaribu kujenga uhusiano naye lakini baada ya kurudi walilenga kuchukua utawala upya. Vita ya uhuru ilifuata hadi 1954 Ufaransa ukashindwa.
Kipindi cha Vietnam mbili.
Vietnam iligawiwa katika Vietnam Kaskazini na Vietnam Kusini. Jeshi na watawala wa kikoloni wa Ufaransa waliondoka kabisa. Wavietnam wengi wa kaskazini hasa Wakristo walioogopa serikali ya kikomunisti walikimbia kusini. Lakini uchaguzi huru uliokubaliwa huko Geneva haukutekelezwa kwa sababu serikali za kidikteta za kusini zilikataa. Vita ya wenyewe kwa wenyewe ilianzishwa na wakomunisti wa kaskazini waliosaidiwa na China na Umoja wa Kisovyeti dhidi ya serikali ya kusini iliyopata msaada wa Marekani.
Kaskazini kuteka Kusini na kuunganisha taifa.
Katika vita ya Vietnam majeshi ya Marekani na Vietnam Kusini yalishindwa. Tarehe 30 Aprili jeshi la Vietnam Kaskazini ilitwaa mji wa Saigon 30, 1975. Nchi yote iliunganishwa kama Jamhuri ya Kijamaa ya Vietnam tarehe 2 Julai 1976.
Usafiri.
Nyanja za ndege za kimataifa ni:
