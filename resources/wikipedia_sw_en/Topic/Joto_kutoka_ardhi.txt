Joto kutoka ardhi.
Mvuke unatoka kwenye kituo cha umeme wa joto kutoka ardhi ya Nesjavellir Geothermal Power Station nchini Iceland.
Joto kutoka ardhi'", pia "'joto ardhi'" "(Kiing. "geothermal energy'" kutoka Kigiriki "geo" =ardhi na "thermos" = joto)" ni chanzo cha nishati kinachotumia joto lililopo katika ganda la dunia. Joto hili latokana na mchakato wa kinyuklia ndani ya tufe la dunia na kiasi kidogo kutoka joto la jua linalopokelewa kwenye uso wa dunia.
Tangu siku za kale watu walijua mahali kadhaa ambako maji ya moto yanatoka kwenye ardhi kama chemchemi. Kama chemchemi hizi za moto zilkuwa karibu na makazi ya watu zilitumiwa kwa kuogelea au hata kupasha moto nyumba kwenye mazigira baridi.
Lakini siku za nyuma watu waligundua mbinu kulitumia joto kutoka ardhi kwa kuzalisha umeme. Mwaka 2007 takriban gigawati 10 za umeme zilipatikana kutokana na matumizi ya jotoa kutoka ardhini ambazo zilikuwa 0.3% ya mahitaji yote ya umeme duniani lakini katika nchi kadhaa kama Iceland au Kenya asilimia ilikuwa kubwa zaidi.
Katika mazingira ya volkeno joto kutoka ganda linafikia uso wa dunia na hapa ni rahisi kutumia mvuke unaotoka au akiba za maji moto zilizopo mita chache chin ya uso wa ardhi kuendesha rafadha za kutengeneza umeme. Nafasi hii iko pia katika sehemu za Bonde la Ufa la Afrika ya Mashariki ambako hadi sasa kuna vituo 3 vya joto ardhi katika Olkaria..
Katika mazingira ya kawaida pasipo na volkeno au njia za magma zinazokaribia uso wa dunia kuna uwezekano kupeleka mabomba ardhini na kupitisha kiowevo kwa pampu katika mabomba haya chini ya ardhi. Tofauti ya joto kati ya kina ambako mabomba yanafikia na uso wa dunia hutumiwa kwa kupashaia nyumba joto au baridi.
Kama kiwango cha joto kinachotolewa ardhini hakizidi kiwango kinachozalishwa katika kina ya ardhi nishati inayopatikana hapa ni kama nishati mbadala.
