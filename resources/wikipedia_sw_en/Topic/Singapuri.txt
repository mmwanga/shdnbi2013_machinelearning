Singapuri.
Singapuri ni nchi ndogo katika Asia ya Kusini-Mashariki.
Jiografia.
Eneo lake ni kisiwa kwenye ncha ya kusini kabisa ya Rasi ya Malay pamoja na visiwa vidogo vya kando. Kuna mji mmoja pekee ni jiji la Singapuri lilipopo kisiwani hivyo huhesabiwa pia kati ya dola-miji. Kisiwa kimetenganishwa na bara kwa mfereji mwembamba wa Johor.
Historia.
Kisiwa kiliwahi kuwa na makazi mbalimbali katika historia. Mji wa kisasa ulianzishwa mwaka 1819 na Waingereza kama kituo cha biashara ikawa bandari muhimu ya eneo. Uingereza uliipa uhuru kama sehemu ya shirikisho la Malaysia. Lakini matatizo ya kuelewana yalionekana haraka kati ya wanasiasa Wamalay wa bara na wenzao Wachina wa kisiwani mwishowe Singapuri ikafukuzwa katika shirikisho ikawa nchi ya kujitegemea 9 Agosti 1965. Mwanasiasa Lee Kuan Yew alikuwa waziri mkuu wa kwanza akaendelea na cheo hiki hadi 1990 akaongoza Singapuri kuwa kati ya mataifa matajiri ya Asia.
Wakazi.
Kati ya wakazi milioni nne na nusu walio wengi (kama tatu robo) ni wa asili ya China. Mababu walihamia hapa wakitafuta kazi bandarini. Wengine ni wakazi asilia Wamalay na Watamil waliotoka Uhindi ya Kusini.
Uchumi.
Uchumi wa Singapuri ni hasa biahara, hasa benki pamoja na viwanda. Imekuwa kitovu cha uchumi na biashara kwa Asia ya Kusini.
