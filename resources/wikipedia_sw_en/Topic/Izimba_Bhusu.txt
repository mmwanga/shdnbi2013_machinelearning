Izimba Bhusu.
Izimba Bhusu ni mojawapo ya majina ya kijiji cha Ussongo ambacho
kinapatikana katika wilaya ya Igunga, mkoani Tabora.
Kijiji hiki kimepakana na kijiji cha Ndembezi kwa upande wa magharibi, upande wa kaskazini kimepakana na Nyandekwa, kusini kimepakana na Ntigu ambapo kwa upande wa mashariki kimepakana na Moyofuke na Nanga.
Kijiji hiki kina historia ndefu kabla na baada ya ukoloni ambapo
kiliwahi kukaliwa na Wamisionari toka Ubelgiji na Italia.
Kijiji hiki kilikuwa chini ya utawala wa watemi mbalimbali
wa utemi ya NYAWA. Katika kijiji hiki kuna kanisa kubwa sana la Wamishenari wa Kikatoliki ambapo pia walijenga na Zahanati ya kwanza kabisa katika wilaya ya Igunga mnamo mwaka 1923 ambapo zahanati nyingine ilijengwa katika kijiji cha Nkinga na Wamishenari wa kipentekoste mwaka 1936. Pia sekondari ya kwanza wilayani Igunga ilijengwa katika kijiji hiki mnamo mwaka 1952 ikijulikana kama St. Thomas Aquinas.
