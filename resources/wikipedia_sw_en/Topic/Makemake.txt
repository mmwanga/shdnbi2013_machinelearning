Makemake.
Artist's conception of Makemake, by Ann Feild (Space Telescope Science Institute)
Makemake'" ("tamka "ma-ke-ma-ke"; jina rasmi" 136472 Makemake) ni sayari kibete inayozunguka jua letu katika umbali mkubwa kwenye ukanda wa Kuiper.
Iligunduliwa tarehe 31 Machi 2005 na wanaastronomia Michael E. Brown, Chad Trujillo na David Rabinowitz kwenye kituo cha nyota Palomar.
Jina.
Jina lilichaguliwa kutokana na mungu mwuumbaji aliyeitwa "Makemake" katika dini asilia ya Kisiwa cha Pasaka. Kuna mapatano katika Umoja wa kimataifa ya astronomia kutumia majina ya miungu ya dini mbalimbali kwa magimba yanayoendelea kugunduliwa katika ukanda wa Kuiper.
Muundo na tabia.
Hakuna habari nyingi za uhakika kutokana na umbali na kwa sababu hadi sasa hakuna chombo cha angani kilichopita karibu nayo. Lakini Makemake inaonekana ni hasa mwamba na barafu ilhali katika ubaridi mbali na jua barafu huwa ngumu kama mwamba.
