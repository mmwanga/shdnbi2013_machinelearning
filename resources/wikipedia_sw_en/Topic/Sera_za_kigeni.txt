Sera za kigeni.
Sera za kigeni, ya nchi pia inaitwa sera ya mahusiano ya kimataifa, ni seti ya malengo inayoonyesha jinsi nchi hiyo itakuwa ikihusiana na nchi zingine kiuchumi, kisiasa, kijamii na kijeshi, na kwa kiwango kidogo, jinsi itakuwa ikihusiana na wahusika wasio mataifa huru. Uhusiano ambao umeelezwa hapo juu unatathminiwa na kufuatiliwa katika jitihada kukulia faida ya ushirikiano wa mataifa kimataifa.
Sera za kigeni zinabuniwa ili kusaidia kulinda maslahi ya kitaifa ya nchi, usalama wa kitaifa, malengo ya kiitikadi, na mafanikio ya kiuchumi. Hii inaweza kufanyika kama matokeo ya ushirikiano wa amani na mataifa mengine, au kupitia unyonyaji.
Kwa kawaida, kuunda sera ya kigeni ni kazi ya mkuu wa serikali na waziri wa kigeni (au msawe). Katika baadhi ya nchi bunge pia lina jukumu kiasi la kusimamia. Kando na mengine, katika Ufaransa na Finland, mkuu wa taifa ana jukumu kwa sera za kigeni, wakati mkuu wa serikali hasa anahusika na sera ya ndani. Katika Marekani, mkuu wa nchi (Rais) pia anahudumu kama kiongozi wa serikali.
Nadharia ya mahusiano ya kimataifa.
Taaluma ndogo inayoshughulika na utafiti wa mahusiano ya kigeni hujulikana kama uchambuzi wa sera za kigeni (FPA). FPA inachangia mawasiliano ya jumla kati ya mataifa.
