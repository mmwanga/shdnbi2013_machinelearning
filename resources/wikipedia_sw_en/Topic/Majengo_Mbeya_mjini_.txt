Majengo(Mbeya mjini).
Majengo ni jina la kata ya Wilaya ya Mbeya Mjini katika Mkoa wa Mbeya, Tanzania. Kwa mujibu wa sensa iliyofanyika mwaka wa 2002, kata ina wakazi wapatao 3,475 waishio humo.
Majengo ni kati ya sehemu za kale za mji wa Mbeya ulioanzishwa mwaka 1927. Wakati wa ukoloni Uzunguni ilikuwa sehemu ya Wazungu, Uhindini mtaa wa biashara ambako wahindi walipewa nafasi yao na Majengo ilikuwa sehemu kwa Waafrika waliohitajika kama wafanyakazi katika muundo wa mji wa kikoloni. Kanisa la Moravian ya Mbeya mjini liko sehemu hii kama kanisa la Waafrika wa mazingira ya Mbeya wakati ule.
