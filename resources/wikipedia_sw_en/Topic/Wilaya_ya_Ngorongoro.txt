Wilaya ya Ngorongoro.
Mahali pa Ngorongoro (kijani) katika mkoa wa Arusha.
Wilaya ya Ngorongoro ni moja kati wilaya tano zinazounda mkoa wa Arusha nchini Tanzania. Wilaya hii inapakana na nchi ya Kenya kwa upande wa kaskazini, Wilaya ya Monduli kwa upande wa Mashariki, Wilaya ya Karatu kwa upande wa Kusini na mkoa wa Mara kwa upande wa Magharibi.
Eneo maarufu na linalojulikana sana ulimwenguni la Ngorongoro kreta liko katika wilaya hii. Pia mlima wenye volkano hai ujulikanao kama Oldoinyo Le Ngai upo katika wilaya hii. Kwa maana hii wilaya nzima ya Ngorongoro ni eneo lililohifadhiwa.
Kabila kuu katika wilaya ya Ngorongoro ni Wamasai. Katika sensa ya mwaka 2002, idadi ya wakazi wa Wilaya ya Ngorongoro ilihesabiwa kuwa 129,776.
