Bahrain.
Bahrain'" (kwa Kiarabu: "' مملكة البحرين "Mamlakat al-Baḥrayn", Ufalme wa Bahrain) ni nchi ya visiwa na ufalme mdogo katika Ghuba ya Uajemi karibu na pwani ya Saudi Arabia.
Nchi ni tajiri kutokana na mapato ya mafuta ya petroli.
Jiografia.
Bahrain iko upande wa mashariki wa Bara Arabu.
Eneo lake lina visiwa 33. Vikubwa kati ya hivyo ni:
Nchi ni tambarare; kilima cha juu ni Jabal ad-Dukhan chenye m 137 juu ya UB.
Sehemu kubwa ya eneo ni jangwa, lakini kaskazini mwa kisiwa kikuu pana visima na kilimo cha bustani na mitende.
Wakazi.
Wakazi wengi ni wahamiaji kutoka nchi nyingi duniani, wakiwa na lugha na dini mbalimbali.
Wenyeji ni Waarabu Waislamu, ila upande wa madhehebu wamegawanyika kati ya Washia na Wasuna.
Uchumi.
Uchumi wa Bahrain hutegemea hasa mafuta ya petroli yanayozalisha 30% ya pato la taifa na 60% za mapato yote ya serikali. Serikali imejitahidi kujenga matawi mengine ya uchumi hasa viwanda vinavyotumia mafuta kwa kutengeneza bidhaa za aina nyingi pamoja na biashara.
