Victor Obinna.
Nsofor Victor Obinna'" (amezaliwa 25 Machi 1987 katika Jos, Nigeria) ni mchezaji kandanda wa Nigeria ambaye anacheza kama mshambuliaji kwa timu ya Malaga CF, akicheza kwa mpango ya mkopo kutoka timu ya Internazionale.
Wasifu.
Obinna katika luga ya Igbo, linamaanisha "Moyo wa Baba". Yeye alichezea klabu ya Chievo katika ligi ya Uitalia ya Serie B,huku akicheza kwa kawaida katika klabu hiyo hadi waliposhushwa kutoka ligi yao katika mwaka wa 2007. Yeye alichezea ka mara ya kwanza katika mchezo ya kimataifa kwa timu ya Nigeria katika Shindano la Kombe la Afrika katika mwaka wa 2006,akafunga bao moja katika michuano mitatu.Nigeria walishindwa katika michezo ya nusu fainali.
Enyimba.
Obinna alichezea klabu za Nigeria: Plateau United na Kwara United, kabla ya kupiga saini mkataba na Mabingwa wa Afrika wakati huo,Enyimba katika mwaka wa 2005. Hata hivyo,hakucheza mechi yoyote ya Enyimba ya kushindana. Katika mwaka uo huo, alikwenda kufanya majaribio katika klabu za Kiitaliano ya Internazionale, Perugia na Juventus kabla ya kupiga saini mkataba na klabu ya Brazili ya Internacional lakini shida za kisheria zilifanya mpango huo ufeli. Yeye alirudi Enyimba ili kushiriki katika kampeni yao ya ligi ya Nigeria na ulinzi wa Kombe la Mabingwa la CAF.
Chievo Verona.
Obinna aliajiriwa na klabu ya Kiitaliano Chievo kwenye mkataba wa miaka mitatu mnamo Julai 2005. [3]. Katika msimu wake wa kwanza na Chievo, Obinna alifunga mabao sita katika michezo 26, pamoja na bao lake la kwanza katika ligi ya Serie A ya Parma katika ushindi wa 1-0, 11 Septemba 2005. Katika miezi ya kwanza ya msimu wa 2006, Obinna alikatazwa kucheza kwa kosa la kupiga saini mkataba na Internacional na Chievo katika mwaka wa 2005. Chievo walishushwa kutoka ligi hiyo mwishoni mwa msimu wa 2006-07, ikatia shaka kuhusu chenye kitamfanyikia Obinna; [4], hata hivyo, klabu iliamua kuendelea kuwa na Obinna ndani ya kikosi ili kuwasaidia kupanda na kurudi ligi kuu ya Serie A.
Tarehe 4 Oktoba 2007, Obinna alihusika katika ajali ya gari akiwa njiani akirudi nyumbani kutoka mazoezi.Alikuwa anajaribu kulihepa gari ambalo liltaka kumpita kwa kona huku akihepa na majeraha madogomadogo na mshtuko.Gari lenyewe lilibingirika mara kadhaa na likaharibika kabisa. Katika ajali,alipoteza fahamu na akapelekwa hospitali. Ajali hilo lilitokea takriban mita 100 kutoka mahali ambapo mchezaji wa Chievo wa zamani Jason Mayele alikufa katika ajali(2002).
Internazionale.
Obinna akisherehekea alipofunga bao akiwa timu ya Inter
Katika mwezi wa Agosti 2008, Obinna alihamia Internazionale na kutia saini mkataba wa miaka minne. [5] Klabu ya Uingereza ya Everton ilitaka kumwajiri katika mpango wa mkopo lakini hawakuweza kupata kibali cha kumpa kazi kutoka serikali. Bao la kwanza la Obinna akiwa Inter lilikuwa tarehe 19 Oktoba katika ushindi wao wa 4-0 dhidi ya Roma.
Malaga CF.
Tarehe 26 Agosti 2009, timu ya ligi ya Uhispania ya Malaga CF walimwajiri kwa mpango wa mkopo kutoka Internazionale kwa msimu mmoja. Yeye alifunga bao lake la kwanza kwa timu yake mpya katika mechi yao dhidi ya Xerez terehe 4 Oktoba,mechi iliisha 1-1.
Kazi ya Kimataifa.
Obinna aliitwa kwenye timu ya taifa ya Nigeria hapo katika Shindano la Kombe la Afrika akifunga bao moja kabla ya timu yao kutolewa katika mkondo wa nusu fainali.
Agosti 2008, alikuwa miongoni mwa wachezaji katika kikosi cha Nigeria cha Olimpiki ya 2008 iliyo Beijing. Obinna alifunga Nigeria bao la kwanza katika ushindi wao wa 2-1 dhidi ya Ujapani. Nigeria walicheza mechi dhidi ya Ivory Coast,huku Obinna akifunga mkwaju wa penalti na kupanga mchezo mzuri uliomfanya Peter Odemwingie afunge bao. Baadaye alikuwa nahodha katika timu yao iliposhinda Ubelgiji 4-1 katika mechi ya nusu fainali, walishindwa hapo baadaye katika fainali na Argentina.
