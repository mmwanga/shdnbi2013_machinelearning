Ujenzi wa taifa.
"Kwa ajili ya kujenga taifa katika maana ya kuongeza uwezo wa hali ya taasisi, kipengo cha kujenga mahusiano ya jamii katika nchi, na pia usaidizi kutoka nje Angalia Ujenzi wa Serikali"
Ujenzi wa taifa ni mchakato wa kujenga au kuunda utambulisho wa kitaifa kwa kutumia nguvu ya serikali. Utaratibu huu unalenga kuunganisha wananchi katika taifa ili ibakie imara kisiasa katika kipindi kirefu. Ujenzi wa taifa unaweza kuhusisha matumizi ya propaganda au maendeleo makubwa ya miundomsingi ili kuendeleza matabaka ya kijamii na ukuaji wa uchumi.
Muhtasari.
Hapo awali, ujenzi wa taifa ulifahamika kama juhudi za mataifa mapya huru, hasa mataifa ya Afrika kuunda upya wilaya zilizowekwa na wakoloni bila kufikiria kuhusu mipaka ya kikabila au nyingine. [0] [1] Maeneo haya yaliorekebishwa basi yangekuja kuwa sehamu za taifa za kubuni na kueleweka.
Ujenzi wa taifa ulijumuisha uumbaji wa parafanalia ya kijuu ya taifa kama vile bendera, nyimbo za taifa, siku za kitaifa, viwanja vya kitaifa, mashirika ya ndege ya kitaifa, lugha za kitaifa na hadithi za kitaifa. Katika ngazi ya undani, utambulisho wa kitaifa ulihitajika kujengwa kwa kusudi kwa kuunganisha makundi mbalimbali kuwa taifa, hasa tangu ukoloni ulikuwa ukitumia mbinu za kugawanya na kutawala ili kudumisha utawala wake.
Hata hivyo, mataifa mengi mapya yalikumbwa na "ukabila", migogoro kati ya makundi ya kikabila ndani ya taifa. Wakati mwingine, jambo hili lilikaribia kusababisha kusambaratika kwao, kama vile jaribio ya Biafra kujitenga kutoka Nigeria mwaka wa 1970, au kuendelea kwa mahitaji ya watu wa Kisomali katika kanda ya Ethiopia ya Ogaden kupewa uhuru kamili. Barani Asia, utengano wa India na kuwa Pakistan na Bangladesh ni mfano mwingine ambapo tofauti za kikabila, zikisaidiwa na umbali wa kijiografia, ziligawanisha taifa la baada ya ukoloni. Mauaji ya halaiki ya Rwanda na vile vile matatizo yanayoikumba Sudan mara kwa mara yanaweza kuhusishwa na ukosefu wa mshikamano wa kikabila, kidini, au kirangi katika nchi. Imethibitika kuwa vigumu kuunganisha mataifa yenye asili sawa za kikabila lakini tofauti za kikoloni. Ingawa mifano ya mafanikio ya kuunganisha maeneo kama ile ya Kameruni yapo, mifano ya kushindwa kama Shirikisho la Senegambia yanaonyesha matatizo ya kuunganisha maeneo yanayotumia lugha ya Kiingereza na yanayotumia lugha ya Kifaransa.
Kidesturi kumekuwepo na utatanishi kati ya matumizi ya neno ujenzi wa taifa na lile la ujenza wa serikali (maneno haya mara nyingine hutumika kama jina moja katika Amerika- Kaskazini). Yote yana maana finyu na tofauti katika sayansi ya kisiasa, la kwanza likimaanisha utambulisho wa kitaifa, na la pili taasisi za serikali. Mjadala huu umefanywa mgumu zaidi kwa kuwepo kwa makundi mawili ya mawazo juu ya ujenzi wa serikali. La kwanza (limeenea katika vyombo vya habari) huonyesha ujenzi wa serikali kama kitendo kinachoingiliwa na nchi za kigeni. La pili (asili ya kitaaluma lakini linaendelea kukubaliwa na taasisi za kimataifa) huona ujenzi wa serikali kama mchakato wa kiasili. Kwa majadiliano ya masuala juu ya uelezaji, angalia Ujenzi wa serikali na majarida ya Whaites, CPC / IPA au ODI yanayotajwa hapo chini.
Utatanishi juu ya maneno haya ina maana kuwa hivi majuzi, ujenzi wa taifa umekuja kutumika katika mazingira tofauti kabisa, ukirejelewa vile lilivyoelezewa na wapinzani wake kama " matumizi ya silaha katika wa migogoro ya st√∂dja mpito wa kudumu kwa demokrasia. " Katika maana hii ujenzi wa taifa, bora likijulikana kama ujenzi wa serikali, linaelezea juhudi za kimakusudi za nguvu ya kigeni kujenga au kuweka taasisi ya serikali ya kitaifa, ikizingatia mfano unaoweza kuwa sawa na wake lakini mara nyingi hufikiriwa kuwa ya kigeni na hata inayoleta mfarakano. Katika maana hii, ujenzi wa serikali kwa kawaida huonekana kwa uwekezaji mkubwa, uvamizi wa kijeshi, serikali ya mpito, na matumizi propaganda kuwasilisha sera za serikali.
