Alyson Hannigan.
Alyson Lee Hannigan'" (amezaliwa tar. 24 Machi, 1974) ni mwigizaji wa filamu na tamthilia kutoka nchini Marekani. Anafahamika zaidi kwa kucheza uhusika wa Willow Rosenberg kwenye mfululizo wa kipindi cha Televisheni cha "Buffy the Vampire Slayer" (1997–2003), Lily Aldrin kwenye ucheshi wa "How I Met Your Mother" kupitia TV ya CBS (2005–hadi sasa) na Michelle Flaherty katika mfululizo halisi wa filamu za "American Pie" (1999; 2001; 2003; 2012).
Maisha ya awali.
Hannigan alizaliwa mjini Washington, D.C. ni mtoto pekee wa Bi. Emilie (Posner) Haas, wakala wa masuala ya ardhi na viwanda, na Bwana Al Hannigan, dereva wa magari makubwa ya safari. Baba'ke ni Mwamerika mwenye asili ya Ireland na mama'ke ni Myahudi. Wazazi walitalikiana wakati ana umri wa miaka miwili tu na muda mwingi alilelewa na mama'ke tu huko mjini Atlanta, Georgia.
1978 – 1996.
Akiwa na umri wa miaka minne, Hannigan akaanza kuonekana katika matangazo. Alihamia mjini Hollywood akiwa na umri wa miaka 11. Akiwa anaishi na mama'ke na baadaye kuhitimu katika shule ya North Hollywood High School, baadaye akajiunga na Chuo Kikuu cha "California State", Northridge ambapo alipata shahada ya saikolojia.
Uhusika mkubwa kabisa wa kwanza wa Hannigan wa kwenye filamu ya "My Stepmother Is an Alien", toleo la ubunifu wa kisayansi ambalo pia linavichekesho ndani yake mnamo 1988; mmoja kati ya washirika wenza katika filamu hiyo alikuwepo mwigizaji Seth Green, ambaye baadaye aliungana nae kama muhusika wa kawaida katika tamthilia ya "Buffy" akiwa kama bwana wake. Kisha mwaka wa 1989, uhusika wake wa kawaida wa kwanza kwenye mfululizo wa TV ulikuja pale aliposhirikishwa kwenye ucheshi mfupi wa "Free Spirit".
Akiwa msichana, Hannigan aliwatunza watoto wa Bob Saget, ambaye baadaye alikuja kuhadithia katika mfululizo wake wa TV, "How I Met Your Mother".
1997 – hadi sasa.
Mwaka wa 1997, Hannigan alichaguliwa kucheza uhusika wa Willow Rosenberg, rafiki wa karibu wa Buffy Summers, katika mfululizo wa televisheni wa "Buffy the Vampire Slayer". Kipindi hicho kilipata mafanikio makubwa mno, na Hannigan akapata kutambulika vya kutosha, hatimaye kuonenakana katika nyusika maarufu kadha wa kadha ambazo zililenga hasa watazamaji vijana, ikuwa ni pamoja na "American Pie", "American Pie 2", "Boys and Girls" na "American Wedding". Pia alipata kuonekana kiduchu kwenye mfululizo unaotokana na hadithi ya "Buffy", "Angel", akitumia tena uhusika wake uleule wa Willow katika vipengele kadhaa (ikiwa ni pamoja na "Orpheus," wakati wa msimu wa nne wa "Angel" na msimu wa saba wa "Buffy"), lakini hakuna tena baada ya "Buffy" kumaliza kutayarishwa kwake.
Mwaka wa 2012, Hannigan ameurudia tena uhusika wake wa Michelle kwenye "American Reunion".
Maisha binafsi.
Hannigan ameolewa na mwigizaji mwenzake wa katika tamthilia ya "Buffy the Vampire Slayer" Alexis Denisof katika hoteli ya Two Bunch Palms Resort huko mjini Desert Hot Springs, California, mnamo tar. 11 Oktoba, 2003. Wawili hao wana watoto wawili wa kike, Satyana Marie Denisof, amezaliwa mnamo tar. 24 Machi, 2009, na Keeva Jane Denisof, amezaliwa mnamo tar. 23 Mei, 2012.
Hannigan ni mama mlezi wa mtoto wa kiume wa Joss Whedon, Arden, na mume wake, Alexis Denisof, ni baba mlezi wake.
