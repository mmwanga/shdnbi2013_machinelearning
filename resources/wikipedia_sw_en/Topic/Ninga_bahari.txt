Ninga-bahari.
Ninga-bahari'" ni ndege wa familia Hydrobatidae. Wana mnasaba na walinzi lakini ni wadogo kuliko hawa. Familia hii ina nusufamilia mbili (tazama sanduku la uainishaji), lakini utafiti mpya wa ADN umeonyesha kama ingefaa zaidi kuzichukulia kama familia kamili. Spishi za Hydrobatinae ni weusi au kijivucheusi na weupe kwa kiasi mbalimbali. Spishi za Oceanitinae ni weusi juu na weupe chini. Huruka kwa kupapatika. Hula gegereka wa planktoni na samaki wadogo wakiangama hewani na kukanyaga maji.
Kwa kawaida ninga-bahari huzaa kwa visiwa vya mbali visipokaa watu wala mamalia wengine. Huyatembelea makoloni yao usiku kuzuia ndege au wanyama mbua. Jike hulitaga yai moja tu kwa kawaida ndani ya kishimo au mwanya wa mwamba.
