Lost.
"'Lost"' ni kipindi cha Marekani kinachohusu maisha ya watu waliopata ajali ya ndege iliyokuwa inatoka mjini Sydney, Australia na kuelekea mjini Los Angeles lakini ikaangukia na kupata ajali kwenye kisiwa kilichoko "Oceania". Kipindi hiki kinaonyeshwa nchini Marekani kwenye stesheni ya ABC, na pia stesheni zingine kwenye nchi kadha.
Kwa ajili ya kuajiri waigizaji wengi, na kurekodi filamu mjini Oahu, Hawaii, kipindi hiki kinasemekana kuwa ni cha gharama ya juu sana kwenye historia ya filamu. Ilianzishwa na Damon Lindelof, J. J. Abrams na Jeffrey Lieber na imetayarishwa na ABC Studios, Bad Robot Productions na Grass Skirt Productions. Muziki wake umeundwa na Michael Giacchino.
Kipindi hiki kinachosifika kilivutia watazamaji milioni 16 kwenye mwaka wa kwanza. Imeshinda tuzo nyingi kama "Primetime Emmy Award for Outstanding Drama Series" mnamo 2005 na tuzo la "Golden Globe Award for Best Television Series - Drama|Best Drama" mnamo 2006.
Msimu wa kwanza (2004-2005).
Ilikuwa na vipindi 25 vilivyokuwa vikionyeshwa kila Jumatano saa mbili usiku nchini Marekani kuanzia 22 Septemba 2004. Inatueleza jinsi ndege ya "Oceanic 815" ilivyopata ajali. Uhai wa waliopata ajali unahatarishwa na wanyama wa msituni, jinamizi lenye miujiza, na wenyeji wabaya wa kisiwa hiki wajulikanao kama "The Others". Wanakutana na mwanamke wa Kifaransa - Danielle Rousseau - ambaye amekwama kwa kisiwa hiki kwa muda wa miaka 16.
Msimu wa pili (2005-2006).
Ina vipindi 24 vilivyoonyesha kila Jumatano saa tatu usiku nchini Marekani na Canasa kuanzia 21 Septemba 2005. Msimu huu unazingatia vita vya waathiriwa wa ajali ya ndege dhidi ya "The Others". Tunaelezewa chanzo cha ajali ya ndege ya "Oceanic 815".
Msimu wa tatu (2006-2007).
Ina vipindi 23 vilivyoonyeshwa kila Jumatano saa tatu usiku nchini Marekani na Canada kuanzia 4 Oktoba 2006. Vita bado vinaendelea. Hata hivyo, waathiriwa wa ajali ya ndege wanapata mawasiliano na kundi linalokuja kuwaokoa.
Msimu wa nne (2008).
Ilikuwa na vipindi 14 tu. Inaonyesha jinsi waokoaji walivyofika kwenye kisiwa hicho. Watu sita wajulikanao kama "Oceanic Six" walipata fursa ya kutoka kwenye kisiwa hiki.
Msimu wa tano (2009).
Ina vipindi 17 vilivyoonyeshwa kila Jumatano saa tatu jioni nchini Marekani na Canada kuanzia 21 Januari 2009. "Oceanic Six" wanaamua kurudi kwenye kisiwa kwa kutumia Ajira Airways Flight 316.
Msimu wa sita (2010).
Ilitangazwa kuwa itaanza Jumanne, 2 Februari 2010.
