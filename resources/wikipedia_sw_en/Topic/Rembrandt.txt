Rembrandt.
Rembrandt Harmenszoon van Rijn (15 Julai 1606 â€“ 4 Oktoba 1669) alikuwa mchoraji mashuhuri nchini Uholanzi wakati wa karne ya 17.
Alizaliwa mjini Leyden kama mtoto wa 9 wa msagi Harmen Gerritszoon van Rijn na mke wake Cornelia Neeltgen Willemsdochter van Zuytbrouck. Alianza kuchora akiwa bado mtoto na mwanafunzi. Baada ya kumaliza shule alianza masomo kwenye chuo kikuu cha Leyden lakini aliacha masomo, badala yake aliingia katika mafunzo kwa mchoraji Jacob van Swanenburgh mjini Leyden.
Tangu 1631 alihamia Amsterdam alipopata wateja wengi waliomwajiri kuchora picha zao. Hapa alimwoa 1634 Saskia van Uylenberg akazaa naye watoto wanne lakini ni mmoja tu aliyeishi na kufikia umri mkubwa.
Katika sanaa yake alipata umaarufu kutokana na umakini wa picha zake. Alijua kucheza na hiza na mwanga na picha ya "Walinzi wa Usiku" ni mfano bora.
