Abakuria.
Wanaume wa Kibakuria wa Kenya wakiimba na kucheza.
Abakuria ni kabila la watu wanaoishi katika wilaya za Tarime na Serengeti kwenye kanda ya Mara Kaskazini mwa Tanzania, na katika wilaya za magharibi na na mashariki mwa Mkoa wa Nyanza katika sehemu ya kusini mashariki ya Kenya. Mnamo mwaka wa 1994, idadi ya Abakuria ilikadiriwa 348,000, ikiwa ni 213,000 wanaoishi nchini Tanzania na 135,000 nchini Kenya.
Abakuria ni wakulima na wafugaji,huku Abakuria wa nchini Kenya wakiegemea sana kwa ukulima nao wa nchini Tanzania wakiegemea sana ufugaji. Abakuria walio katika wilaya ya Serengeti wanatambulika kama wafugaji.
Abakuria wanafanana na Wakisii wa nchini Kenya kwa lugha na maumbile. Wanadhaniwa kuwa kundi moja hadi waliposhambuliwa vikali na wamasai mnamo karne ya 19 na kusambaratisha katika maeneo tofauti tofauti. Utengano huu ulisababisha kuweko kwa lahaja mbili ambazo zinaeleweka na kila kundi. Abakuria wamegawanyika kwenye "kabila ndogo" kumi na sita au koo, nazo ni: Nyabasi, Bakira, Bairege, Bagumbe (wanaoishi katika wilaya za nchini Kenya na Tanzania), Batimbaru, Banyamongo, Bakenye, Baikoma, Bamerani, na mengineyo. Makabila haya madogo yote yapo pia katika kabila la wakisii nchini Kenya.
Kabila la Abakuria pia linakaribiana na kabila la Zanaki katika Mkoa wa Mara Province nchini Tanzania.Itikadi zao kadhaa zinafanana.
