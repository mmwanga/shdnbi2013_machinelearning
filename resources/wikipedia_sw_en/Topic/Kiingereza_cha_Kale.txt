Kiingereza cha Kale.
Kiingereza cha Kale ni Kiingereza kilichokuwa kikizungumzwa Uingereza kati ya karne ya 5 na 11.
Wasemaji wa Kiingereza cha kisasa kwa kawaida hawaelewi tena lugha ya kale ambayo ni karibu zaidi na Kijerumani hasa Kijerumani cha Kaskazini.
Historia.
Kiingereza cha Kale kilianzishwa na Waanglia na Wasaksoni waliovamia kisiwa cha Uingereza wakitoka Ujerumani ya Kaskazini. Wavamiaji wengine walikuwa Wadenmark. Lugha hizi za Kigermanik ziliunganika kuwa Kiingereza cha Kale.
Uvamizi wa Wanormandi mwaka 1066 ulileta athira kubwa ya lugha ya Kifaransa. Kiingereza cha Kale kilibadilika kwa kupokea maneno mengi ya Kifaransa na kuwa lugha ya mchanganyiko inayoitwa "Kiingereza cha Kati".
Sala ya Baba Yetu.
Mfano wa Kiingereza cha Kale ni maneno ya sala ya Kikristo ya "Baba Yetu" katika lahaja ya Kisaksoni cha Magharibi:
Beowulf.
Mfano mashuhuri wa fasihi ya Kiingereza cha Kale ni shairi ya "Beowulf" ambayo ni shairi ndefu ya aya 3183. Inasimulia habari za kijana Beowulf anayetoka Uswidi pamoja na marafiki 14 kwa kusudi la kumsaidia mfalme wa Denmark Hrodgar. Hrodgar anateswa na Grendel ambaye ni zimwi mbaya anayemeza watu. Beowulf anamshinda Grendel na mamake na kupokea zawadi nyingi kutoka Hrodgar.
Kuna sehemu ya pili ya shairi ambako Beowulf mzee ni mfalme mwenyewe. Anapaswa kushindana na joka anayeharibu nchi. Safari hii Beowulf anauawa akitetea nchi yake kwa sababu ni mmoja tu kati ya wafuasi wake anayemsaidia.
