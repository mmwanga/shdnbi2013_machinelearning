Hifadhi ya Taifa ya Ziwa Nakuru.
Eneo la mbuga kando la Ziwa Nakuru
Hifadhi ya Taifa ya Ziwa Nakuru ni mbuga ya wanyama nchini Kenya iliyoko kando la Ziwa Nakuru karibu na mji wa Nakuru. Umbali wa Nairobi ni 140 km. Geti kuu iko kilomita 4 kutoka mji wa Nakuru. Eneo lake ni takriban 188 km². Inajulikana hasa kwa uwingi wa ndege aina ya heroe na kundi la vifaru ambao wanaonekana hapa kwa uhakika mkubwa kulingana na mbuga nyingine za Kenya.
Mbuha ilianzishwa mwaka 1961. Sababu ya kuianzisha ilikuwa idadi kubwa ya ndege wa heroe wanaokusanyika hapa. Wakati mwingine huhesabiwa kuwa hadi heroe milioni mbili. Idadi ya heroe hubadilika kimajira kulingana na kiasi cha algae ambazo ni chakula chao hasa.
Baadaye vifaru walipelekwa hapa wakati walivindwa hovyo katika mbuga nyingine nchini na kuwa hatarini ya kupotea. Leo hii kuna takriban vifaru 60 mbugani wanaolindwa na walinzi wa porini. Hadi leo watoto yatima wa vifaru wanaopatikana katika mbuga mablimbali wanapelekwa hapa. Vilevile kama hali ya uvindaji hovyo unazidi katika eneo fulani na walinzi walishindwa kuikomesha vifaru walitiwa sindano ya kuwatuliza, kukakamtwa na kupelekwa Nakuru. Kutokana na hali ya kuhatarishwa kwa vifaru mbuga wote imezungukwa na fensi.
Nje ya vifaru kuna takriban spishi 56 za mamalia mbalimbali pamoja na spishi 450 za ndege.
