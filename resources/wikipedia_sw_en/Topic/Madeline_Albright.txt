Madeline Albright.
Madeleine Korbel Albright'" (alizaliwa tarehe 15 Mei 1937). Yeye ndiye mwanamke wa kwanza kuwa Katibu wa Taifa wa nchi ya Marekani. Alichaguliwa na Rais Bill Clinton wa Marekani mnamo tarehe 5 Desemba mwaka wa 1996, na alikubaliwa bila pingamizi na Bunge la Marekani. Matokeo ya kura ya kumchagua yalikuwa 99-0. Aliapishwa mnamo tarehe 23 mwezi Januari, mwaka wa 1997.
Maisha ya mapema na masomo.
Albright alipozaliwa katika wilaya ya Smíchov mjini Prague, Czechoslovakia alipewa jina "'Marie Jana Korbelová. Wakati wa kuzaliwa kwake, Czechslovakia ilikuwa imekuwa huru kwa miaka isiyozidi ishirini, kutoka nchi ya Austria baada ya Vita Vikuu vya Kwanza vya Dunia.
Babake, Josef Korbel, ambaye alikuwa mwanadiplomasia, alikuwa Mcheki wa Kiyahudi na muungaji mkono wa Wademokrati wa mapema wa Kicheki: Tomáš Garrigue Masaryk na Edvard Beneš. Alikuwa mtoto wa kwanza kutoka kwa bibi yake wa Kiyahudi, Anna("née" Spieglová), ambaye baadaye alijifungua msichana mwingine Katherine (mwalimu) na mvulana John (mwanauchumi).
