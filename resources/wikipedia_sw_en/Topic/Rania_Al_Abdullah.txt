Rania Al Abdullah.
Rania Al Abdullah'" "Rānyā al-‘abdu l-Lāh"alizaliwa mnamo 31 Agosti 1970. Yeye ni mke wa Mfalme Abdullah II wa nchi ya Jordan.
Yeye anachukuliwa mojawapo ya wanawake majabari kote duniani. Rania ametumia nguvu zake kuhimiza umuhimu wa elimu.
Nchini Jordan, kazi yake inahusu kutathmini kiwango cha elimu ya wanafunzi, na akiwa nje ya nchi anawahimiza viongozi kuhusu elimu.
Maisha ya kibinafsi.
Rania Al-Yassin alizaliwa nchini Kuwait kutokamana na wazazi wa Kipalestina mjini Tulkarm. Alisoma shule ya msingi na ya upili katika New English School, Kuwait kisha akafuzu kwa shahada ya biashara kutoka chuo kikuu cha "American University in Cairo". Alipofuzu, Rania alirudi Jordan na kufanya kazi kwenye benki ya Citibank, na baadaye akafanya kazi kwenye kampuni ya kompyuta iitwayo Apple Computer mjini Amman.
Ndoa na watoto.
Alikutna na Mfalme Abdullah bin Al-Hussein kwenye sherehe mnamo Januari 1993. Baada ya miezi miwili, alikuwa mhumba wake na walioana mnamo 10 Juni 1993. Wana watoto wanne:
Malkia wa Jordan.
Ingawa mumewe alikuwa mfalme tangu 7 Februari 1999, Rania hakuwa malkia papo hapo. Mumewe alimtuza Umalkia mnamo 22 Machi 1999.
Jamii.
Rania alianzisha tume ya "Jordan River Foundation" mnamo 1995 ambayo inaboresha familia na jamii maskini kwa kuwafundisha jinsi ya kuanzisha biashara.
Mnamo 2009, Rania na mumewe walisherehekea miaka kumi ya ndoa yao kwa kuanzisha mashindano ya jamii (Ahel Al Himmeh) mnamo Machi ili kuwatuza watu ambao wamesaidia jamii yao.
Tovuti.
Rania anadai kuwa yeye ni mwanateknolijia ambaye unaweza kumpata kwenye tovuti kama "YouTube", "Facebook" na "Twitter".
YouTube.
Mnamo Machi 2008, Rania alianzisha na kuwaalika watazamaji waulize maswali walionayo kuhusu Uislamu.
Pia, ameweka mahojiano yake ya CNN kwenye YouTube, ambap alizungumzia kuhusu elimu.
Facebook.
Rania ni mshiriki wa Facebook ambapo ameweka picha zake akiwa nyumbani na akiwa hadharani. Hadi 17 Desemba 2009, alikuwa na mashabiki 110,000.
Twitter.
Mnamo Juni 2009, Rania alishiriki kwenye mahojiano ya Twitter, alipojibu maswali matano kutoka kwa umma.
