Kikosi Cha Mizinga.
Kikosi Cha Mizinga ni kundi la Rap na Hip Hop ya Bongo linalotokea wilaya ya Kinondoni jijini Dar es Salaam, Tanzania.
Ni kundi linaloundwa na wasanii mahiri katika fani hii ya muziki wa Hip Hop nchini Tanzania. Kinara wa kundi hilo ni rapa Karama Pina almaarufu Mulla, Kubwa Lao, ama Kiboko ya Mabitozi. Zaidi ya muziki wa Hip Hop, kundi hilo lina familia na ukwasi mkubwa wa wasanii wa fani mbalimbali. Baadhi ya wanamuziki wa kundi hilo ni Gwalu Fukuda, Suma Lago, Bekham, MsemaKweli, Bekham, Chatu Rage, na mwanadada Mau.
Kundi hilo, kama ilivyo dhima ya hip hop ambayo ni kueleza ukweli na kuchangia kwenye maendeleo ya jamii, limejihusisha na bado linajihusisha na kupambana na matatizo anwai yanayoikabili nchi ya Tanzania kama vile ufisadi, tatizo la madawa ya kulevya, na uvunjifu wa haki za binadamu. Kwa hivi sasa kundi hilo linaendesha kampeni dhidi ya utumiaji wa madawa ya kulevya kwenye sanaa na nje ya sanaa ya muziki kwa ujumla.
