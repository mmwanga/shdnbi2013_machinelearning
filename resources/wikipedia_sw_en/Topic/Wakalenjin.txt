Wakalenjin.
Wakalenjin, ni kundi la makabila katika magharibi ya Kenya hasa katika mkoa wa Bonde la Ufa wanaoongea lugha za kiniloti zilizo karibu. Wasemaji wa llugha za karibu wako pia Tanzania na Uganda.
Kati ya vikundi hivi ni Elgeyo, Kipsigis, Marakwet, Wanandi, Sabaot, Terik na Tugen. Mababu wao walihamia Kenya kutoka Sudani karne nyingi zilizopita na wengine wanakadiria walifika tayari tayari miaka 2,000. Wakati mwingine hata Wapokot wanahesabiwa kati ya Wakalenjin lakini kwa kawaida wanajitazama kama kundi la pekee hata kama lugha yao ni karibu.
Utamaduni wao unaonyesha dalili za mapokeo ya wafugaji lakini walio wengi ni wakulima.
Katika karne ya 20 makabila yale yalianza kujenga umoja wao na kujielewa kama jumuiya ya pamoja. Waingereza waliwaita "makabila wenaosema Kianndi". Neno la 'Kalenjin' linamaanisha "nakuambia" kwa lugha ya Kinandi ilikuwa jina la programu ya redio iliyosikilizwa na watu wengi katika bonde la Ufa na kuwa jina la pamoja.
Leo takriban asilimia 12 za Wakenya huhesabiwa kati ya Wakalenjin.
Wakalenjin wamepata umaarufu kwa sababu wanamichezo wengi Wakenya waliofaulu kimataifa hasa wakimbiaji ni Wakalenjin kama vile Paul Tergat na wengi wengine.
Rais wa pili wa Kenya Daniel Arap Moi alikuwa Kalenjin.
Mfano wa lugha: Sala ya Baba Yetu kwa Kikalenjin.
Ko u ye kiyaei eng' kipsengwet.
Konech rani amitwogikyok che bo ra.
ko u ye kinyochini kaat che lelwech.
Amu neng'ung' bounatet, ak kamuktaet, ak torornatet, agoi koigeny.
