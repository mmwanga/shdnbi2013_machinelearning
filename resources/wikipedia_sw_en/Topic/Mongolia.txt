Mongolia.
Mongolia'" (Kimongolia: "'Монгол Улс  "mongol uls") ni nchi katika bara la Asia. Imepakana na nchi za Urusi na Uchina. Ni nchi kubwa ya 19 duniani lakini kuna wakazi wachache tu jumla milioni 2.6 hivyo songamano la watu ni kidogo sana. Sehemu za kusini ya Mongolia ya kihistoria ziko ndani ya Jamhuri ya Watu wa China. Hadi 1992 nchi iliitwa Jamhuri ya Watu wa Mongolia.
Miaka 800 iliyopita nchi hii ilikuwa chanzo cha moja kati ya milki kubwa kabisa katika historia wakati ambako Chingis Khan alipounda Milki ya Wamongolia iliyoenea kuanzia China hadi Mashariki ya Kati na Ulaya.
Jiografia.
Mongolia ni nchi ya mbuga yabisi, majangwa na milima inayofikia kimo cha 4,374 m juu ya UB (Nayramadlin Orgil). Kaskazini ya nchi ina ardhi yenye hali ya sakitu ya kudumu yaani yenye halijoto chini ya 0 C° ndani yake isiyopoa hata wakati wa majira ya joto. Kusini kuna jangwa kubwa la Gobi.
Asilimia 10 pekee za nchi ina misitu hasa mlimani na ardhi inayolimika ni 1 % tu.
Hali ya hewa.
Hali ya hewa ni ya kibara ina tofauti kubwa. Majira hubadilishana kuwa na joto pia baridi kali. Wastani ya siku ni kati ya −25 °C na +20 °C. Hali halisi wakati wa joto mchana kuna joto kali lakini usiku huwa baridi.
Usimbishaji una tofauti kubwa kati ya kaskazini na kusini ya nchi. Kusini ni yabisi zaidi hadi kushuka kwa 100 mm za mvua pekee kwa mwaka katika jangla la Gobi.
Miji.
Miji mikubwa ni mji mkuu Ulaanbaatar (Улаанбаатар) (takriban wakazi milioni moja - zaidi ya theluthi ya watu wote wa taifa), halafu Erdenet (wakazi 79,649), Darchan (72,386) na Choibalsan (44,367).
Uchumi.
Uchumi wa Mongolia hutegemea hasa migodi na ufugaji. Kihistoria Wamongolia walikuwa wafugaji waliohamahama na wanayama wao na kuishi katika hema. Tangu mapinduzi ya 1921 sekta ya migodi na viwanda ilijengwa.
Sekta ya kisasa ya kibiashara iko hasa kwenye mji mkuu.
Hadi leo karibu nusu ya wakazi huishi nje ya miji porini wakifuatana na wanyama wao ambao ni hasa kondoo, mbuzi, ng'ombe, farasi na ngamia. Kilimo kipo mahali pachache kufuatana na tabia yabisi ya nchi. Wakati wa baridi sehemu kubwa ya wafugaji hukaa vijijini walipojenga nyumba.
Migodi ni hasa makaa mawe, shaba, bai na dhahabu.
