Casper Van Dien.
Casper Robert Van Dien, Jr. (amezaliwa tar. 18 Desemba 1968, mjini Ridgefield, New Jersey) ni mwigizaji filamu wa kimarekani. Anafahamika zaidi kwa jina alilotumia katika filamu ya Starship Troopers kama Luteni "Johnny Rico". Pia humwita Andre kutoka katika filamu ya Watch Over Me ya katika televisheni ya My Network TV, humo alikuwa akicheza kama bodi gadi.
Maisha ya awali.
Casper alikulia mjini Ridgewood, New Jersey. Mama yake ni mwalimu mstaafu wa shule za chekecha (Kwa kiing: nursery school), na baba yake ni rubani mstaafu wa jeshi la Navy Marekani. Kuna asilimia kubwa ya familia ya Van kuwa wanajeshi. Ukiachia baba yake, babu yake alikuwa mwanajeshi wa maji wakati ule wa Vita kuu ya pili ya dunia.
Van Dien inaonyesha kuwa chimbuko la familia yake ni Wadutch waliofika miaka mingi sana na kuishi mjini New York: kwa upande mwingine anaasili ya Uswidi, Ufaransa, Uingereza na Uzawa wa kiamerika. Akiwa na umri mkubwa tu, familia yake ilirudi Florida, ambako alikuja kujiandikisha katika shule ya St. Petersburg ni moja kati ya tawi la Admiral Farragut Military Academy, hiyo ilkuwa shule ya jeshi na akahitimu cheo cha tatu katika ukomandoo.
Maisha binafsi.
Van alimuoa Carrie Mitchum (mjukuu wa Robert Mitchum) toka mwaka 1993 hadi 1997 walivyo tarikiana. Kwa pamoja walizaa watoto wawili: Cappy (Casper Robert Mitchum Van Dien) na Gracie (Caroline Dorothy Grace Van Dien). Wakati pekee wanandoa hawa wakifanya kazi pamoja katika filamu ya James Dean: Race with Destiny, ambayo pia Robert Mitchum alishiriki, basi hapo ndiko ndoa yao ilkiuwa inakaribia ukingoni.
Van pia alicheza cheza kidogo na huyu mwigizaji Denise Richards kwa muda mfupi, wakati wanatengeneza filamu ya Starship Troopers.
Wakati wa kutengeneza filamu ya The Collectors, Van akaonana na Catherine Oxenberg. Wakaja kufanya kazi tena katika filamu ya kutisha ya kikristo iliyokuwa inajulikana kama The Omega Code. Wawili hao baadae waliona mnamo Mei mwaka 1999. Oxenberg alikuwa na mtoto mmoja wa kike aitwae India, kutoka katika ndoa yake ya kwanza. Van Dien na Oxenberg kwa sasa wana watoto wawili wa kike, Maya na Celeste.
