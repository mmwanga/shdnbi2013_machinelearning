Chuo Kikuu cha Kenyatta.
Chuo Kikuu cha Kenyatta'" (kwa Kiingereza: "'Kenyatta University), kilichoko katika mji wa Nairobi, Kenya, ndicho chuo kikuu cha umma cha pili kwa ukubwa nchini Kenya (baada ya Chuo Kikuu cha Nairobi). Chuo Kikuu cha Kenyatta kimo katika eneo la Kahawa, umbali wa kilomita 20 (maili 12) kutoka mji wa Nairobi, katika barabara kuu ya kuelekea mji wa Thika.
Historia.
Chuo Kikuu cha Kenyatta kinafuatilia historia yake kutoka kwa kambi la wanjeshi wa ukoloni kwa jina la Templer Barracks Mnamo mwaka wa 1965 Templer Barracks ilibadlishwa na kuwa Kenyatta University College, yaani taasisi ya mafunzo ya walimu wa shule za msingi. Kisha kikapata muinuko na kuwa sehemu ya Chuo Kikuu cha Nairobi mwaka wa 1970. Mwaka wa 1985 chuo hiki kilifanywa kiweze kujisimamia na aliyekuwa rais wa jamuhuri ya Kenya, Daniel arap Moi kisha kikaitwa Kenyatta University. Hii ilifanyika baada ya mswada kupitishwa bungeni kulingana na katiba ya Kenya.
Wahitimu wake wengi walikuwa kutoka daraja la elimu, kukifanya chuo hiki kuongoza katika masomo ya daraja ya elimu. Jinsi wakati ulivyozidi kusonga chuo hiki kiliendelea kupanuka na kuanzisha masomo katika taaluma na daraja nyiginezo.
Leo chuo kikuu kina shule zifuatazo: --
Shule ya Biashara inatoa masomo ya kibiashara kwa shule nyingine hasa ile ya Elimu kwa wale wanafunzi wanaosomea B. Ed (Sanaa). Msingi hata hivyo ni kwa wanafunzi wanaochukua B. Com na MBA. Wanafunzi wanaosomea (B. Com) wana maeneo sita chini ya idara tatu ambapo wanaweza kufuatilia baada ya kumaliza mwaka wa pili.
Chini ya Idara ya Akaunti na Fedha, wanafunzi wanaweza fuatilia katika aidha Akaunti au Fedha. Chini ya Idara ya Sayansi ya Usimamizi, wanafunzi wanaweza fuatilia katika aidha Sayansi ya Usimamizi au Actuarial Science. Katika Idara ya Biashara ya Utawala, wanafunzi wanaweza fuatilia katika aidha Uuzaji au Usimamizi wa Rasilmali za Binadamu. Mkuu wa sasa wa shule hii ni Prof Chege.
Hali kwa sasa.
Chuo kikuu kina mbinu mbalimbali za kufunza, kuanzia kusoma kutoka mbali(open learning), kusoma kutumia technolojia, masomo ya likizo, masomo ya muda na ya kila wakati, hili limegeuza taasisi kuwa chuo kikuu cha pili kwa ukubwa nchini Kenya. Mwaka wa 1997 kilikuwa na wanafunzi 8,000,lakini hivi sasa(2009) kina wanafunzi takriban elfu ishirini na wanne.
Mikakati ya sasa.
Chuo Kikuu cha Kenyatta kimeanzisha mikakati ya upanuzi wa haraka kwa lengo la kukifanya chuo kuwa daraja moja na vyuo vikuu duniani na pia kupanua kozi kinazotoa. Ili kuifanikisha hatua hii,chuo kikuu kimeunda miundo msingi ya technologia ya ICT mpya ambayo ni pamoja na mtandao wa chuo kwa msingi wa teknolojia ya fiber optic; kasi ya internti ya gigabit kwa mtandao kwa wanafunzi na wafanyakazi wote kuwezesha upatikanaji wa intaneti na huduma ya habari kwa chuo.
Pia imejenga nyumba ya kuhifadhi maiti pamoja na kuanzisha masomo ya upasuaji na utabibu. Chuo kikuu pia kinajenga maabara zaidi na kufufua miradi ambayo ilimekuwa imesimama kwa miaka, ikiwa ni pamoja na kukamilisha ukumbi wa mafunzo ya sanaa. Juhudi zaidi pia zinawekwa kwa mtiririko wa habari kwa kuwekeza katika mitambo ya mawasiliano na kupata maoni kutoka kwa wanafunzi, hii ni pamoja na redio ya jamii, ambayo inatolewa kupitia kwa tovuti kwa matawi yote ya chuo nchini.
Hakika, Ukumbi wa mafunzo ya Sanaa tayari umekamalika (awamu ya 1 na 2) na maabara ya Sayansi inazidi kukamilishwa. Maendeleo mengine ni kukamilishwa kwa jumba kubwa la ghorofa tatu lenye viti mia nane linalotumiwa kama maabara ya tarakilishi na lina tarakilishi mpya zilizoundwa na kampuni ya Dell.
Makampasi.
Chuo kikuu cha Kenyatta inaendelea kupanuka na kimefungua matawi mengine fauka ya tawi lake kuu. Matawi hayo ni pamoja na:
Chuo cha Parklands.
Tawi hili liko Parklands karibu na mji wa Nairobi: Hili linatoa masomo ya biashara na masomo ya Tecknolojia.Masomo haya ni ya kiwango cha shahada na shahada za Uzamili.
Tawi hili pia hutoa masomo ya sheria. (Bachelors of Law)
Tawi la Ruiru.
Tawi hili liko katika mji wa Ruiru, kilomita tano kutoka tawi kuu.Kwa jumla ni ugani wa tawi kuu.
Tawi hili halitoi masomo mbalimbali kamili kama vile ilivyo katika tawi kuu.
Tawi la Mombasa.
Liko mjini Mombasa katika pwani ya Kenya. Lilianza kazi Mei 2007.
Tawi la Kitui.
Hili lilianza operesheni mnamo Oktoba mwaka wa 2007.
Usimamizi.
Chansela wa sasa ni Dr Harris Mule na Makamu wa Chansela ni Prof Olive Mugenda, ambaye ni Makamu wa kwanza wa kike wa chuo kikuu cha umma nchini Kenya.Chini ya Makamu wa Chansela, kuna manaibu Makamu wa Chansela watatu na Wasajili watatu.
Maandamano ya 29 Machi 2009.
Mnamo Tarehe 29 Machi mwaka wa 2009, sehemu ya wanafunzi wa Chuo Kikuu cha Kenyatta waligoma huku wakiiba mali na kuchoma majengo katika tawi kuu na tawi ndogo la Ruiru. Wanafunzi hawa walikuwa wakiandamana kupinga kufukuzwa kwa viongozi wao na Makamu wa Chansela, Profesa Olive Mugenda.Miongoni mwa masuala mengine ilikuwa ni kuanzishwa kwa sare ya shule, na kutolewa kwa huduma ya uchukuuzi ya wanafunzi wakaazi wa tawi la Ruiru. Majengo yaliyochomwa ni pamoja na malazi ya Nyayo, maabara ya tarakilishi, afisi za viongozi wa wanafunzi na jumba la Harambee. Polisi wa kupambana na ghasia waliotumwa na Olive Mugenda walishutumiwa kwa kutumia nguvu kupindukia ambayo ilisababisha kifo cha wanafunzi wawili na majeraha mabaya kwa wanafunzi kumi na wawili. Pia kulikuwa na madai ya ubakaji wa wanafunzi wa kike na polisi hasa katika jumba la malazi la Ngong. Chuo Kikuu kilifungwa kwa muda usiojulikana baada ya ghasia hizo. [1]
Marejeo.
Mnamo Tarehe 29 Machi mwaka wa 2009, sehemu ya wanafunzi wa Chuo Kikuu cha Kenyatta waligoma huku wakiiba mali na kuchoma majengo katika tawi kuu na tawi ndogo la Ruiru. Wanafunzi hawa walikuwa wakiandamana kupinga kufukuzwa kwa viongozi wao na Makamu wa Chansela, Profesa Olive Mugenda.Miongoni mwa masuala mengine ilikuwa ni kuanzishwa kwa sare ya shule, na kutolewa kwa huduma ya uchukuuzi ya wanafunzi wakaazi wa tawi la Ruiru. Majengo yaliyochomwa ni pamoja na malazi ya Nyayo, maabara ya tarakilishi, afisi za viongozi wa wanafunzi na jumba la Harambee. Polisi wa kupambana na ghasia waliotumwa na Olive Mugenda walishutumiwa kwa kutumia nguvu kupindukia ambayo ilisababisha kifo cha wanafunzi wawili na majeraha mabaya kwa wanafunzi kumi na wawili. Pia kulikuwa na madai ya ubakaji wa wanafunzi wa kike na polisi hasa katika jumba la malazi la Ngong. Chuo Kikuu kilifungwa kwa muda usiojulikana baada ya ghasia hizo.
