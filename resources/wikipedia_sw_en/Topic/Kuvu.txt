Kuvu.
Kuvu'" (kisayansi: "'Fungi) ni kiumbehai ambacho si mmea wala mnyama. Uainishaji wa kisayansi unavipanga katika himaya ya pekee ndani ya eukaryota. Kati ya kuvu kuna viumbe vikubwa kama uyoga na pia vidogo vyenye seli moja tu kama hamira au maungano ya seli kama koga. Utaalamu wa fungi ni mykolojia.
Tofauti kati ya fungi, mimea na wanyama.
Zamani vilihesabiwa kati ya mimea lakini lishe yao ni tofauti. Mimea inategeneza chakula chao au mata ogania inayohitaji kwa njia ya uanisinuru yaani kwa njia ina lishe autotropia. Kuvu inatumia mata ogania iliyopo tayari sawa na wanyama hivyo lishe yake ni heterotropia. Kuvu hutumia mabaki ya miili ya mimea na wanyama wengine na kuyatumia kama chakula chake.
Tofauti na wanyama wengi kuvu haitembei na muundo wa seli zake ni tofauti; seli za wanyama huwa na ngozi ya nje bali seli za mimea na kuvu huwa na ukuta wa seli. Tena tofauti na mimea kuta za seli ni za chitini si selulosi jinsi ilivyo kwa mimea.
Hadi sasa kuna spishi 70,000 zinazojulikana na kuna makadirio ya kwamba jumla inaweza kufikia hadi milioni 1.
Seli za hamira chini ya hadubini
Maumbile.
Kuvu au fungi ni jumla ya kungunyanzi zote na jumla hii huitwa miseli. Miseli ya aina hii inaweza kuenea mbali sana ikikua ndani ya ardhi kwa mfano msituni inayopata lishe kutoka kwa majani, matawi na mashina yaliyoanguka chini. Kama kiumbehai miseli haina umbo maalumu lakini kuna mifano ya miseli moja iliyoenea hektari zaidi ya 30 na kushi miaka 1,000 angalau.
Kwa aina kadhaa miseli inajenga sehemu za pekee zinazotoka kama uyoga. Uyoga si fungi mwenyewe bali kitu kama tunda lake. Unajengwa na nyuzi nyingi za kungunyanzi na kuwa mahali pa kukuza vibufu ambavyo ni kama mbegu wa fungi.
Ekolojia.
Fungi ni muhimu katika ekolojia ya viumbehai huwa na athira kubwa.
Zikitumia mata ogania ya viumbe vingine kazi yao ni kuvunja miili ya mimea na wanyama. Ni fungi pekee zinazoweza kuvunja mata ya ubao na kuipasua katika kemikali zake. Pamoja na bakteria na wanyama wadogo hutengeneza ardhi yenye rutba.
Fungi zinashirikiana na mimea. Takriban asilimia 80-90 za mimea yote zina fungi kwenye mizizi yao. Hapa inaishi pamoja katika simbiosi au mtoshelezano. Maana yake nyuzi za kungunyanzi za fungi inaingia ndani ya ardhi kushinda mizizi midogo ya mmea. Hivyo fungi inasaidia kupata madini na mata ya lishe kutoka ardhi kuchinda mmea mwenyewe. Usaidizi huu unaonekana hsasa kwa mazao kwenye ardhi isiyo na rutba nzuri sana; fungi huboresha lishe ya mimea. Kwa upande mwingine fungi inavuta hidrati kabonia kutoka mzizi zinazojengwa na mmea kwa njia ya usanisinuru.
Uyoga ya champignon hulimwa kibiashara kama chakula ni tunda la miseli
Matumizi ya kibinadamu.
Fungi zina athira pia kwa binadamu.
Fungi katika chakula.
Vinywaji kama pombe, bia au divai vinategemea fungi za hamira.
Kinyunga cha mkate kinachachuka vilevile kutokana na hamira.
Chakula na sumu.
Fungi hutoa pia madawa na sumu. Chakula kinachooza mara nyingu huwa na miseli ambayo ni sumu kwa wanadamu. Hata sehemu za uyoga ni sumu kali. Kinyume chake aina nyingine za uyoga ni chakula bora kwa sababu ni chanzo cha protini nzuri.
Chanzo cha madawa.
Fungi mbalimbali zimetumiwa kwa kutoa madawa ya kutibu magonjwa. Dawa la penicillin linapatikana kutoka kwa fungi pamoja madawa mengine ya kiuavija (antibiotic). Zinatoa pia madawa ya kuzuia mbu.
Magonjwa.
Fungi zinatokea pia kwenye mwili kama magonjwa. Fungi inaanza kukua kwenye sehemu za ngozi kama mwili unakosa kinga. Inatokea hasa mguuni kama mguu hausafishwi mara kwa mara inaonekana kama vidonda kati ya vidole.
Ugonjwa mgumu zaidi ni kukua kwa fungi kwenye ngozi za utumbo. Wakinamama huathiriwa mara nyingi na fungi ndani ya uke.
