Adili na Nduguze.
Adili na nduguze ni riwaya ya Shaaban Robert inayozungumzia jinsi ambavyo kijana (Adili) mmoja mwenye roho na tabia njema alivyohusudiwa na ndugu zake (Hasidi na Mwivu), walimchukia na kumpatia mateso na kumuweka katika hali ngumu katika nyakati tofauti. Hawa walimtesa kiasi cha kutosha na kama malipo ya makosa yao wakageuzwa manyani na jini liitwalo Huria. Lakini kwa moyo wake mwema Adili akayaombea msamaha baada ya miaka mingi yakitunzwa naye kwa mateso ya kuyapiga kiboko kila usiku na kuyapa posho. Baada ya hapo Huria alikubali pendekezo la Adili wakarejea katika utu tena.
