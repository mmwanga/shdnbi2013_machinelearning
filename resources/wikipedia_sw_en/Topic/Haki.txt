Haki.
Haki ndiyo utaratibu unaotakiwa katika mafungamano.
Kwa Kigiriki inaitwa "dikaiosyne", kutokana na neno asili "dike" yaani "anayeelekeza" na kwa hiyo pia "mwongozo, utaratibu". Tofauti na "nomos", yaani sheria inayoongoza wanyama pia, "dike" inahitajiwa na binadamu ili kuishi kwa utaratibu. Ni kinyume cha "bie", ukatili, nguvu inayoangamiza. "Dikaios" (mwenye kujali haki), ni mtu anayemtendea kila mmoja haki yake. "Dikaia zoe" ni maisha ya kiutu yanayopingana na "hybris" (kiburi) na ushenzi.
Kwa Kilatini kutokana na neno "jus", haki, linapatikana neno "justus", mwenye kujali haki, na hatimaye "justitia", iliyo adili la msingi la utu linalotufanta tumpatie mwingine anachostahili.
