Amfibia.
Amfibia'" ni kundi la wanyama wenye uti wa mgongo na damu baridi ambao wanaanza maisha kwenye maji na baada ya kupita metamofosisi wanaweza kuendelea kwenye nchi kavu katika kipindi cha pili cha maisha yao. Vyura, ngele, salamanda na mijusi wasio na miguu wamo katika ngeli hii.
Jina la kisanyansi "amfibia" linaunganisha maneno mawili ya Kigiriki ἀμφί "amphi" yaani "pande zote mbili" na βίος "bios" yaani "maisha" kwa jumla "maisha pande zote mbili" yaani ndani ya maji na kwenye nchi kavu.
Chanzo cha maisha yao ni mayai yaliyotegwa kwenye maji. Amfibia mdogo anatoka kwenye yai katika umbo la ndubwi anayeishi ndani ya maji bila miguu na kupumua kwa yavuyavu ikiwa na mkia. Inaendelea kubadilika na kukuza miguu hadi kutoka kwenye maji ma kufikia umbo la mnyama mzima anayepumua kwa mapafu.
Spishi chache zimeendelea na zinaweza kuzaa bila maji. Wadogo wanafikia umbo la ndubwi na kuendelea na metamofosi ndani ya yai hadi kutoka kwa umbo mzima. Spishi kadhaa zinatunza mayai ndani ya mwili hivi zinazaa wadogo hai.
Amfibia ni wala nyama wanakula viumbe vidogo hasa wadudu.
Kuna takriban spishi 5,700 za amfibia.
