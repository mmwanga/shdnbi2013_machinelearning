Titanic (filamu 1997).
"'Titanic"' ni filamu ya kusikitisha na ya mapenzi inayohusu kuzama kwa meli ya "Titanic". Filamu hii iliongozwa, ikaandikwa, ikatayarishwa na kuhaririwa na James Cameron mnamo 1997. Wahusika wake ni Leonardo DiCaprio kama Jack Dawson na Kate Winslet kama Rose DeWitt Bukater. Wawili hawa wenye maisha tofauti walipendana pindi walipokutana kwenye meli hii ambayo haikuwa na mwisho mwema.
Filamu hii ilikuwa itolewe mnamo 2 Julai 1997 lakini tarehe ikapelekwa mbele hadi 19 Desemba 1997. Filamu hii ilipata mafanikio makubwa, kwa kushinda tuzo kumi na moja za "Academy Awards".
Kuhusu "Titanic".
Mnamo 1912, Rose DeWitt Bukater (Kate Winslet) aliye na miaka kumi na saba anaingia kwenye meli mjini Southampton pamoja na mchumba wake aitwaye Caledon "Cal" Hockley (Billy Zane), tajiri mmoja aliye na miaka thelathini na mamake - Ruth DeWitt Bukater (Frances Fisher). Cal na Ruth wanasisitiza kuhusu sherehe ya uchumba wa Rose, kwani kuoana kwao kutatoa madeni yote ambayo familia ya DeWitt Bukater wanayo. Rose anataka kujiuwa kwa kujirusha baharini kutokamana na kulazimishwa kuolewa na mtu asiyempenda. Kabla hajajirusha, mchoraji mmoja aitwaye Jack Dawson (Leonardo DiCaprio) anamzuia. Papo hapo, Cal na rafiki zake wanaskia kelele alizopiga Rose na wakifika hapo wanadhania kuwa Jack alikuwa anataka kumbaka Rose. Rose anawaelezea kuwa Jack ameokoa maisha yake, kwani aliteleza na karibu aanguke pindi Jack alimshikilia. Hakusema ukweli kuwa alikuwa anataka kujiuwa. Jack na Rose wanaanza kuwa marafiki.
Picha hii ya Rose akiwa tupu ilichorwa na James Cameron
Jack anamchukua Rose kwenye sherehe iliyofanyika kwenye daraja la tatu. Cal alipopata habari, alimkataza Rose kuonana na Jack tena. Rose anakataa, na anamfuata Jack, akiona kuwa afadhali awe na Jack kuliko Cal. Jack na Rose wanaingia chumbani halafu Rose anamwambia Jack amchore akiwa uchi. Baada ya hapo, wawili hao wanafanya kitendo cha mapenzi. Papo hapo, meli hii inagonga jiwe laa barafu. Cal anaiona hiyo picha ya Rose, na kwa hasira, anatoa amri kwa askari wamshike na kumsingizia kuwa ameiba. Jack anafungwa pingu kwenye chuma ili asiweze kukimbia. Rose akatafuta panga na akavunja hizo pingu na kumfungua Jack. Meli inaanza kuvuja na kuzama.
Cal anamhimiza Rose apande dau ndogo itakayomuokoa. Rose anakubali lakini shingo upande. Mwishowe, alishuka kwenye dau na kurudi kwenye meli na kukumbatiana na mpenzi wake - Jack.Meli inapozama, Jack anatafuta kipande cha mbao watakacholalia ili wasizame. Kwa bahati mbaya, Jack anapata kipande kidogo cha kumtosheleza Rose pekee yake. Pindi waokoaji walivyokuja, Rose alimwamsha Jack lakini alikuwa amefariki kwa ajili ya maji yalivyokuwa baridi sana.
Wimbo wake.
Wimbo wake ulitungwa na James Horner. Wimbo huo wa "My Heart Will Go On" uliimbwa na Celine Dion.
