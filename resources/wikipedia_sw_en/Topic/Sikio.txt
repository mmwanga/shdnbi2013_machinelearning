Sikio.
Masikio ni sehemu za mwili zinazotuwezesha kusikia sauti. Wanadamu na wanyama mamalia wana masikio mawili kichwani. Wanyama wengine husikia sauti kupitia viungo vingine kama vile buibui kupitia nywele za miguu au samaki kupitia neva ndefu iliyopo chini ya ngozi kando ya mwili.
Sikio ya kibinadamu huwa na sehemu ya nje inayoonekana na sehemu ya ndani iliyopo ndani ya fuvu. Usikivu mwenyewe hutokea kwenye sehemu ya ndani.
Sehemu ya nje yenye kazi ya kupokea na kukusanya mawimbi ya sauti na kuyaelekeza kuingia ndani ya njia ya sikio inayoishia kwenye kiwambo cha sikio ambacho ni ngozi inayotikisishwa na sauti.
Kucheza kwa kiwambo kunasikitisha mifupa sikivu ambayo ni mifupa mitatu midogo inayoungwa nacho na mwendo wa mifupa sikivu unapokelewa na mishipa fahamu ya sikio la ndani ukibadilishwa kwa mishtuko ya umeme inayopita kwenye neva hadi ubongo. Chumba cha sikio la kati kimeunganishwa na koromeo kwa njia ya neli ya koromeo.
Sehemu ya kiwambo cha sikio pamoja na chumba nyuma yake penye mifupa sikivu huitwa sikio la kati. Nyuma yake kuna sehemu ya sikio la ndani. Kiungo cha mwili kinachobadilisha mwendo wa mishipa sikivu kuwa alama za neva huitwa komboli.
Kazi nyingine za masikio.
Pamoja na kupokea sauti sikio la ndani lina pia kazi ya kutunza uwiano wa mwili likiweza kutofautisha kati ya juu, chini, kulia na kushoto.
Wanyama mbalimbali hutumia masikio pia kwa kupoza mwili. Tembo anatumia masikio yake kama fan.
Matatizo na magonjwa ya sikio.
Sehemu zote tatu za sikio zinaweza kuathiriwa na magaonjwa na maumivu.
Kuna pia matatizo ambayo hayaelewki bado vema na wataalamu kama tinnitus ambako mtu anasikia sauti ya kudumu ndani yasikio hata kama wenie hawawezi kusikia kitu. Tatizo nyingine ni upotevu wa usikivu upande moja unaotokea hasa kwa watu wanaobanwa na matatizo na shughuli nyingi. Matatizo haya yana upande wa kiroho na majaribio ya tiba huenda sambamba na kumpatia monjwa kipindi cha raha na mapumziko pamoja na athari nyingine za kutuliza moyo.
