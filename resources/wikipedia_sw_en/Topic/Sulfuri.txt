Sulfuri.
Sulfuri'" (pia "'salfa'" au "'kibiriti'") ni elementi simetali yenye namba atomia "'16'" kwenye mfumo radidia na uzani atomia 32.065. Alama yake ni "'S'". Kwenye hali sanifu ni imara kuwa fuwele zenye rangi ya njano.
Kutokea duniani.
Hutokea duniani kama elementi tupu hasa kwenye volkeno lakini zaidi kwenye kampaundi ndani ya madini ya sulfidi. Leo hii inapatikana kutokana na mafuta ya petroli wakati yakisafishwa.
Sulfuri ni elementi ya lazima kwa maada hai na seli zote zatumia sulfuri.
Matumizi ya kibiashara.
Matumizi yake ya kibiashara ni hasa kwa mbolea wa chumvi, lakini pia katika baruti, viberiti na madawa ya wadudu.
Sulfuri - kibiriti.
Jina jingine la sulfuri ni "kibiriti" (Kar. "'كبريت) linalopatikana kwa mfano katika tafsiri za Biblia (k.m. Luka 17,29, Ufunuo 9,17). Matumizi ya neno hili kwa ajili ya "vibiriti" yalijitokeza kwa sababu mwanzoni kichwa cha vijiti kilikuwa na mchanganyiko wa madawa yenye sulfuri au "kibiriti" ndani yake. Hivyo tafsiri nyingine ya "vibiriti" ni "vijiti vyenye sulfuri".
