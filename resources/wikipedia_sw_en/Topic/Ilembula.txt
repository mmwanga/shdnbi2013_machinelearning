Ilembula.
ni jina la kata ya Wilaya ya Wanging'ombe katika Mkoa wa Njombe, Tanzania. Kwa mujibu wa sensa iliyofanyika mwaka wa 2002, kata ina wakazi wapatao 18,174 waishio humo.
Ndani ya kata kuna vijiji vya Ilembula Kati, Iponda, Igelehedza na Igula. Wenyeji walio wengi ni Wabena wanaolima hasa mahindi na maharagwe. Vinywaji vinavyopendwa ni ulanzi, pombe na togwa.
Ilembula Kati, Igelehedza na Igula kuna shule ya msingi. Taasisi kubwa ni hospitali ya kiluteri na chuo chake.
Dini.
Ilembula imekuwa kitovu cha kazi ya Walutheri katika Ubena tangu 1906 mwaka wamisonari Wajerumani walipofika. Leo hii Ilembula Kati ni makao makuu ya Jimbo la Kilutheri ndani ya Dayosisi ya Kusini KKKT. Kanisa hili linaendesha hospitali ya kilutheri yenye vitanda 240 pamoja na chuo cha wauguzi chenye wanafunzi 143.www.ilembulanursing.ac.tz
Kanisa katoliki lina kitovu chake kwenye kijiji cha Igelehedza pamoja na shule ya vidudu na shule ya maarifa ya nyumbani. Madhehebu mengine kama vile Assemblies of God, Wapentekoste, Wasabato na Mashahidi wa Yehova wako pia hata kama si wengi. Nao Waislamu wako wana misikiti katika Igelehedza.
