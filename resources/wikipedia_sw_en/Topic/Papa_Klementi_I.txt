Papa Klementi I.
Papa Klementi I'" alikuwa papa kuanzia takriban 92 hadi kifo chake takriban 99.
Alimfuata Papa Anacletus akafuatwa na Papa Evaristus.
Anaheshimiwa kama mtakatifu mfiadini. Sikukuu yake ni tarehe 23 Novemba katika Ukristo wa magharibi na tarehe 24 Novemba au 25 Novemba upande wa mashariki.
Sala yake.
Wewe umefunua macho ya mioyo yetu, ili tukujue wewe Mungu pekee,
uliye juu sana katika mbingu za juu,
ambaye unanyenyekeza ufidhuli wao wenye kiburi,
unawainua juu wanyonge na kuwashusha wanaojikweza,
wewe ambaye unatajirisha na kufukarisha, unaua na kuhuisha,
na ni Mungu pekee wa kila mwenye mwili,
unatazama vilindi, unachunguza matendo ya wanadamu,
unawasaidia waliopo hatarini na ni mkombozi wa waliokata tamaa,
ni muumbaji na mtunzaji wa roho zote,
ambaye kati ya wote umewachagua wanaokupenda,
kwa njia ya Yesu Kristo Mwanao mpendwa,
ambaye kwa njia yake umetulea, umetutakasa na kutuvika heshima.
Tunakusihi, Bwana, uwe kwetu msaidizi na tegemeo.
Uwakomboe walio taabuni kati yetu, uwahurumie wanyonge,
uwaponye wagonjwa, uwarudishe waliojitenga na taifa lako,
uwashibishe wenye njaa, uwafungue wafungwa wetu,
uwaimarishe walio dhaifu, uwatulize walio duni.
Mataifa yote wapate kujua ya kuwa ndiwe Mungu, wewe peke yako,
na ya kuwa Yesu Kristo ni Mwanao
nasi tu wako wako na kondoo wa malisho yako.
