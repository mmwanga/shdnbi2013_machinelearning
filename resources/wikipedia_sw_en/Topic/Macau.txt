Macau.
Macau'" "(tamka: Makau; Kichina: Aomen)" ni eneo dogo la Jamhuri ya Watu wa China lenye utawala wa pekee kwenye pwani la Bahari ya Kusini ya China. Eneo lake ni 28.2 kmÂ² na kuna wakazi 508,500 (mwaka 2006). Msongamano wa watu Macau ni mkubwa wenye watu 17,310 kwa kilomita ya mraba ambao ni msongamano mkubwa wa pili duniani. Hali halisi eneo ni rasi ya Macau pamoja na visiwa viwili vidogo.
Koloni la Ureno.
Macau ilikuwa kituo cha Ureno tangu karne ya 16 na Wareno wakaikodi tangu 1670. Macau kama koloni ilithibitishwa katika Mkataba wa Beijing wa mwaka 1887 kati ya China na Ureno.
Macau kama eneo la pekee la China.
1999 ilirudishwa mkononi wa serikali ya China lakini kwa hali ya pekee inayofanana na hali ya eneo la jirani la Hong Kong. Macau inaendendelea kuratibu mambo yake kwa ndani yenyewe lakini katika madaraka kuhusu usalama, jeshi na siasa ya nje yapo Beijing.
Uchumi wa Macau hutegemea utalii na hasa michezo ya kamari. Kuna pia viwanda vya nguo.
Lugha rasmi ni Kichina na Kireno.
