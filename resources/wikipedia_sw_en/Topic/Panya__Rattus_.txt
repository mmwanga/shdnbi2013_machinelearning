Panya (Rattus).
Kingdom:Animalia Phylum:Chordata Class:Mammalia Order:Rodentia Superfamily:Muroidea Family:Muridae Subfamily:Murinae Genus:Rattus
Utangulizi.
Panya ni wanyama wenye maumbo madogo, jamii ya wanyama wagugumaji, rodents, wenye mkia mrefu ambo ni wafamilia ya "Muroidea". Panya wa kweli ambao na wa jenasi "Rattus", na wale ambao ni muhimu kwlikweli kwa binadamu,panya wengi "Rattus rattus", pamoja na panya wa kahawia, "Rattus norvegicus" Wanyama wengi wa jenasi ya "rodent" na familia zao pia huitwa panya na wanafanana na vitu vingi na panya wa kweli.
Panya wa kweli hutofautishwa na panya pori kwa ukubwa, huku panya wakiwa wakubwa kidogo kuliko panya pori. Familia ya muroid ni kubwa na tata. Na jina panya kwa (kimombo ‘rat’) na panya pori (kwa kimombo ‘mouse’) yakiwa si maalumu sana katika uainishaji wa wanyama.
Spishi na maelezo.
Spishi zinazofahamika za panya ni panya mweusi (Ratts rattus) na panya kahawia (Rattus norvegicus). Kundi hili huitwa kama panya Dunia ya Kale ama panya wa kweli na limeanzia huko Asia, panya ni wakubwa kuliko panya pori wa dunia ya kale, ambao ni ndugu zao na huwa na uzito zaidi ya gramu 500 mwituni.
Nenon “panya” hutumika hata kwa mamalia wadogo ambao si panya wa kweli. Mfano panya wa Amerika ya Kusini, spishi kadhaa wanaitwa panya kangaroo, na wengine. Panya kama vile Bandicoot rat (Bandicota bengalensis) ni rodent wanaohusiana na panya lakini si panya wa kweli. Katika nchi za mashariki watu wengi wanatumia panya kama panya wa kufugwa.hawa ni wale wa spishi R. norvegicus,ambao asili yao ni nyika za China na wakasambaa huko Ulaya, mnamo mwa 1775, kwenye Dunia Mpya. Panya wa kahawia mara nyingi hutumika kwa tafiti. Panya wafugwao huwa watiifu na wasikivu kuliko panya wa kale, pia hupata magonjwa mara kwa mara kotokana na kuzaliana na jamii tofauti.
Wengi wa panya huishi kwenye jamii ya watu. Huwa husababisha upungufu na chakula kwenye baadhi ya nchi. Hata hivyo panya wasumbufu katika kundi hili ni wachache sana huku wengi wao wanaishi visiwani na wamekuwa hatarini kutokana na kuharibika kwa makazi yao.
Panya wanaoishi mwituni huaminika kuwa wanaweza kubeba baadhi ya magonjwa na kupeleka kwenye mamalia wengine; kwa mfano huko ulaya katika mji kadhaa ugojwa wa ‘Black Death’ inaaminika kuwa imesababishwa na vimelea vya Yersinia pestis na kubebwa na kunguni wa panya wa tropiki waliokuwa wanajishibisha kwa panya wengi wa ulaya huko. Panya hawa walitumika kama wasafirishaji tu. Mzunguko huu unaendelea kwa nchi nyingi licha ya magojwa ya binadamu, panya pia wanahusiswa na magojwa ya mifugo kama vile homa ya maini ya nguruwe.
Kwa kawaida panya huishi kwa muda na miaka mingi mpaka mitano, lakini kwa ukawaida ni miaka mitatu.
Kama mifugo ya nyumbani.
Panya walianza kufugwa nyumbani tangu karne ya 19.wengi wao ni panya wa kahawia lakini weusi na ‘Giant pouched rats’ nao pia hufugwa. Panya wafugwao huwa na tabia tofauti ukilinganisha na panya wa mwituni kulingana na vizazi vingapi vimewekwa kama mifano [3]. Pia panya wafugwao, hawaleti hatari tena ya magonjwa kama mifugo mingine, yaani paka na mbwa. Paka wa kufugwa huwa marafiki na wanaweza kuzoeshwa kufanya kazi mbalimbali.
Kama kiungo cha tafiti.
Panya wa maabara ajulikanaye kama panya Zucker. Panya hawa wanazalishwa wakiwa na uwezo wa kupata kifua kikuu na magonjwa mengine ya binadamu
Mfano 1895, chuo kikuu cha Clark, Worcester, Massachusetts (Marekani) kilianzisha kundi kubwa la panya weupe kwa ajili ya kujifunza madhara ya chakula na mapungufu mengine ya mwili. Kwa miaka mingi panya wametumika kama viungo vya tafiti na magonjwa mbalimbali na kuongeza ufahamu wetu kuhusu viasilia, magonjwa na madhara ya madawa, na mada nyingine ambazo zimechangia mambo makubwa ya afya ya mwili wa binadamu.Uchunguzi wa mwaka 2007 umebaini kuwa panya wanauwezo na akili ambapo hapo awali ulionekana upo kwa binadamu pekee na baadhi ya wanyama wa kale babu wa binadamu.
Panya wa kufugwa ni tofauti sana na wale wa mwituni. Ni wapole na hung’ata kwa nadra sana. Huvumilia uwepo wa watu wengi na huzaliana mapema na kwa wingi sana. Na ubongo, maini, mafigo, tezi na adrenali na mioyo yao ni midogo sana. (Barnert 2002).
Kama chakula.
Panya kwa nyakati fulani huweza kutumika kwa chakula panya huwa chanzo kizuri cha protini kuliko nyama nyingine. Baadhi ya watumwa wa kiafrika huko Amerika ya Kusini walitumia nyama kutosheleza milo yao. Huko Australia watu jamii ya Aborigines, wanatumia panya kwenye milo yao na huko India wanawake wa jamii ya Mishmi, hutumia panya sababu huruhusiwa kula nyama ya samaki, nguruwe na panya tu.. Shirika la chakula na kilimo la umoja wa mataifa lilikadiria kuwa. Panya wanafanya zaidi ya nusu ya kiasi cha nyama kinachotumiwa na pia Waghana,
Hakuna marufuku kubwa ya kula pamoja kwa watu wa magharibi lakini watu wa jamii ya Shipibo wa Peru na watu wa Sirionó wa Bolivia ndio huwa na marufuku kula panya.
Panya pia huliwa na nyoka, na wanyama wingine wala nyama. Jamii mbili za chatu hula panya pekee. Wakati mwingine panya hupatikana sana kwa watu wanaomiliki/ wanaofuga wanyama wengine ambapo hutumia panya kama chakula cha wanyama wao.
Kwenye tamaduni.
Panya pia wanahusika sana kwenye tamaduni mbalimbali. Watu wa Roma ya kale hawawatofautishi panya na panya pori, badala yake huwaona tu kama panya wakubwa (Mus Maximus) na panya wadogo (Mus Minimus)
Huko kwenye nchi ya China, panya ni mmoja kati ya wanyama wa walio kwenye kalenda ya Zodiac ya wachina, watu waliozaliwa kwenye mwaka wa panya huonwa kuwa wanatabia za panya zikiwemo; ukweli,ukarimu, kiu ya kufanya mambo, hasira ya haraka na ufujaji. Watu waliozaliwa katika mwaka wa panya hupatana sana na watu waliozaliwa miaka ya “nyani” na “nyoka aina ya masons”, na kupatana kidogo na “farasi”
Panya wa asili huruhusiwa kutemea huru kwenye hekalu la Karni Mata
Katika tamaduni za India, panya huonekana ni kama sehemu ya hekalu la Ganesh. Huko kaskazini- magharibi mwa mji wa Deshnoke wa India, panya katika hekalu la Karni Mata, wanawekwa kama wanaume watakatifu. Wahudumu huwalisha.panya hao kwa nafaka na maziwa. Mtu kula chakula kilichoguswa na panya hao huonekana kama baraka toka kwa mungu.
Uanishaji wa Rattus.
Jinasi ya Rattus ni ya familia ndogo ya Murinae. Kuna jenera kadhaa ambazo pia huonwa kama ni sehemu ya Rattus: Lenothrix, Anonymomys, Sundamys, Kadarsanomys, Diplothrix, Margaretamys, Lenomys, Komodomys, Palawanomys, Bunomys, Nesoromys, Stenomys, Taeromys, Paruromys, Abditomys, Tryphomys, Limnomys, Tarsomys, Bullimus, Apomys, Millardia, Srilankamys, Niviventer, Maxomys, Leopoldamys, Berylmys, Mastomys, Myomys, Praomys, Hylomyscus, Heimyscus, Stochomys, Dephomys, na Aethomys.
