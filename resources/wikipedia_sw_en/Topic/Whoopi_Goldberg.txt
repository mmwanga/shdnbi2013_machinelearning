Whoopi Goldberg.
Whoopi Goldberg'" (amezaliwa na jina la "'Caryn Elaine Johnson'"; mnamo 13 Novemba 1955) ni mchekeshaji, mwigizaji, mwimbaji, mtunzi wa nyimbo, mwanaharakati wa kisiasa, na mtangazaji wa kipindi cha majadiliano kutoka nchini Marekani.
Goldberg ameanza kuonekana katika ulimwengu huu wa filamu kwa mara ya kwanza kwenye "The Color Purple" (1985) akicheza kama Celie, mwanamke anaye-nyanyasika mjini kusini. Amepokea uteuzi wa Academy Award kwa Mwigizaji Bora na kushinda kwa mara ya kwanza Golden Globe Award kwa uhusika wake katika filamu hiyo. Mnamo 1990, amecheza kama Oda Mae Brown, bingwa wa maono anayemsadia mtu aliyeuawa (Patrick Swayze) kumtafuta mwuaji wake katika filamu bab-kubwa ya "Ghost". Kazi hii imempelekea ashinde tuzo ya pili ya Golden Globe na Academy Award akiwa kama Mwigizaji Msaidizi. Baadaye akaja-kupata umaarufu zaidi katika mfululizo wa filamu za "Sister Act" na Sister Act 2, "The Lion King", "Made in America", "How Stella Got Her Groove Back", "Girl, Interrupted" na "Rat Race". Pia amevuma sana na uhusika wake wa kucheza kama mwuza baa Guinan katika "."
Goldberg ameteuliwa mara 13 na tuzo za Emmy Awards kwa ajili kazi zake katika televisheni. Alikuwa mtayarishaji-mwenzi katika kipindi maarufu cha "Hollywood Squares" kuanzia 1998-2004. Tangu 2007, amekuwa msimamizi wa kipindi cha majadiliano cha TV, "The View". Goldberg ana Grammy, Emmy saba, Golden Globes mbili, Tony, na Oscar. Kwa upande mwingine, Whoopi ana British Academy Film Award, People's Choice Awards nne na amepewa heshima yake katika ya nyota katika Hollywood Walk of Fame.
