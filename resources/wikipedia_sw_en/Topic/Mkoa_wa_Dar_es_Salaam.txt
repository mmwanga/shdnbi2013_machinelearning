Mkoa wa Dar es Salaam.
Mahali pa Mkoa wa Dar es Salaam katika Tanzania
Dar es Salaam.
Dar es Salaam ni kati ya mikoa 26 ya Tanzania. Eneo la mkoa ni Jiji la Dar es Salaam. Imepakana na Mkoa wa Pwani pande zote barani na Bahari ya Hindi upande wa mashariki. Jiji la Dar es Salaam ndilo kitovu cha shughuli za biashara na utawala nchini Tanzania.
Kuna wilaya tatu za Kinondoni (wakazi 1,088,867), Ilala (wakazi 637,573) na Temeke (wakazi 771,500) ambazo kila moja inaangaliwa kama mji. Takwimu hizi ni za mwaka 2002, kwa ujumla idadi ya wakazi hukadiriwa kuwa imefika mnamo milioni 3.
Eneo la mkoa ni 1,800 km² pamoja na visiwa vidogo 8 na eneo la bahari kati ya pwani na visiwa hivi. Eneo la nchi kavu pekee ni 1,393 km².
Wakazi wa eneo la mkoa walikuwa kiasili Wazaramo pamoja na makabila madogo kama vile Wandengereko na Wakwere. Kutokana na kukua na kupanuka kwa jiji kuna makabila yote.
