Nchi lindwa.
Nchi lindwa'" ni dola au eneo lililokubali kukabidhi sehemu za mamlaka yake mkononi mwa nchi kubwa na yenye nguvu. Sehemu za mamlaka zinazotekelezwa na nchi nyingine mara nyingi ni siasa ya nje au mambo ya usalama na jeshi.
Hali la nchi nchi lindwa wakati mwingine ilikuwa jina tofauti tu kwa koloni lakini mara nyingi ilikuwa na tofauti.
Kwa kawaida nchi lindwa ni nchi ndogo au nchi hafifu inayopokea ahadi ya nchi mlinzi ya kuitunza na kuitetea au kusaidia katika shughuli mbalimbali. Uhusiano huu umejulikana katika mawasiliano ya kimataifa tangu karne nyingi. Kimsingi uhusiano wa ulinzi wa aina hiyo umetambuliwa katika haki ya kimataifa.
Nchi lindwa na koloni.
Zote mbili ni eneo chini ya mamlaka nchi ya nje. Tofauti yake ni ya kwamba koloni ni kabisa chini ya utawala wa nje. Nchi lindwa iko katika hali yake kwa sababu imekubali kulindwa ama kwa hiari yake au kwa sababu ililazimishwa kukubali. Koloni ni mali ya nchi ya nje, lakini nchi lindwa imetambuliwa kama nchi ya pekee. Kwa kawaida nchi lindwa huratibu siasa yake ya ndani na nchi mlinzi inaangalia mambo yake ya je.
Mifano ya kinyume ni koloni za Ujerumani zilizochukuliwa baada ya Vita Kuu ya Kwanza ya Dunia na mataifa washindi kama Mfalme wa Maungano (Uingereza) au Ufaransa. Nchi hizi kama Tanganyika ziliendelea kutawaliwa kama koloni nyingine lakini kwa niaba ya Shirikisho la Mataifa.
Nchi lindwa za hiari kamili.
Kuna mifano kadhaa ambako nchi kubwa imekubali kutunza nchi ndogo.
Mifano mingine ni nchi kadhaa kwenye visiwa vya Pasifiki ambazo ni nchi huru kisheria lakini zina wakazi wachache sana na zinakosa nguvu ya kiuchumi hivyo hutegemea nchi kubwa kama Australia, New Zealand au Marekani kusaidia katika ulinzi wa nchi na mawasilianio ya nje.
Nchi lindwa wakati wa kipindi cha ukoloni.
Wakati wa karne ya 19 ilijitokeza aina nyingine ya nchi lindwa. Wakati ule uwezo wa kijeshi na kiuchumi wa nchi za Ulaya uliwezesha nchi hizo kulazimisha maeneo mapana ya Asia na hasa Afrika kukubali ubwana wao. Ukoloni ulianza wakati mwingine polepole.
Nchi koloni kama Uingereza ziliona faida kama zifuatazo kuingia katika uhusiano wa ulinzi badala ya kuunda koloni moja kwa moja:
Ngazi ya kujitawala au kutawaliwa.
Hali ya nchi hizi ilikuwa na ngazi mbalimbali ya kujitawala au kutawaliwa.
Hivyo kuna mifano ambako hali ya kuwa nchi lindwa ilikuwa kipindi kifupi tu kabla ya kumezwa kabisa na kuwa sehemu ya koloni kamili.
Lakini kuna pia mifano ambako mapatano ya awali yaliheshimiwa kwa mfano kwenye Falme za Kiarabu zilizorudishiwa mamlaka yote mnamo mwake 1970.
