Cheez-It.
Muhtasari.
Cheez-It'" ni kitafunio cha aina ya "cracker" Marekani kilichotayarishwa na kampuni ya Kellog. Kina vipimo vya 26 kwa 24 mm(1.0 kwa 0.95) na umbo la mstatili. Kimepikwa kwa kutumia unga wa ngano,mafuta ya mboga,jibini ya manjano,chumvi na viungo mbalimbali. Kuna aina mbalimbali za bidhaa za Cheez-It kama "Cheddar Parmesan","Cheddar Jack","Party Mix" na "Hot & Spicy"(iliyoundwa na Tabasco).Pia, wametayarisha "cracker" kubwa zaidi ya kuweza kutumbukizwa kwa mchuzi au kioevu ambacho mlaji anataka kutumbikiza ndani. Vitafunio hivi ni sawa na "Kraft Cheese Nips".
Kulingana na rekodi za ofisi ya Marekani za usajili wa majina ya kibiashara ya bidhaa,vitafunio vya "Cheez-It" vya kwanza viliuzwa na Kampuni ya Green & Green wa Dayton,Ohio hapo Mei 1921. Baada ya shida za Wall Street za 1929,kampuni ya Green & Green ilinunuliwa na kampuni ya Sunshine Biscuits,iliyoanzishwa mwaka wa 1902 ikiitwa kampuni ya Loose-Wiles. Kampuni ya Keebler ilinunua Sunhine katika mwaka wa 1996 na Keebler,kwa upande mwingine, ukanunuliwa na Kampuni ya Kellog katika mwaka wa 2001. Vitafunio vya Cheez-It bado huuzwa chini ya nembo ya Sunshine.
Kaulimbiu ya kampeni ya zamani ilikuwa "Chukua pakiti yako mwenyewe" iliyopatikana kwenye pakiti nyingi. Upande mmoja wa pakiti,pia, ulikuwa na "Anatomia wa Cheez-It." Katikati ya mwaka wa 2007,pakiti zilibadilishwa ili kuonyesha picha kubwa ya kipande cha jibini kilichoandikwa "Ladha yenyewe" huku picha ya Cheez-It ikikiinua kipande hicho cha jibini na kando yake kuandikwa "Ukubwa wenyewe". Kaulimbiu mpya ikichukua nafasi ya "Chukua pakiti yao mwenyewe" ilikuwa "Jibini Kubwa"("The Big Cheese").Jim Cummings akawa mtangazaji mpya wa matangazo yao ya televisheni.
