Lola Pagnani.
Lola Pagnani'" (amezaliwa tar. 3 Aprili 1972) ni mwigizaji wa filamu kutoka nchini Italia.
Alizaliwa mjini Roma na jina la Anna Lola Pagnani Stavros, akiwa kama binti wa mtunzi na mwandishi wa muswaada andishi Bw. Enzo Pagnani. Alihitimu elimu yake ya unenguaji mjini Paris akiwa na umri wa miaka 17, na akawa ndiyo mnenguaji wa kwanza wa Kampuni ya Momix wakati wa Matamasha ya Kimataifa ya kampuni, na akafanya vyema kabisa huko mjini Montr√©al.
Alikuwa mnenguaji wa kwanza kucheza katika Jumba la Opera la mjini Munich akiwa chini ya uongozi wake Lina Wertmuller na mwelekezi Giuseppe Sinopoli. Baada ya hapo akaja kumalizia elimu yake hiyo ya kucheza katika chuo cha Alvin Ailey American Dance Theater cha mjini New York City, Marekani.
Baadaye alisomea masomo ya uigizaji katika studio ya HB, na pia New York. Halafu baadaye akarudi zake nchini Italia.
Alivyorudi Italia akaanza kushirikiana na waigizaji na waongozaji kadhaa makubwa-kubwa wa filamu. Kwa namna moja au nyingine alishirikiana na Ettore Scola, Giulio Base, Lina Wertmuller; na pia alicheza na Spike Lee na John Turturro na Abel Ferrara.
Pia alishawahi kufanya kazi kama mtangazaji wa kipindi cha "Maurizio Costanzo Show". Akiwa hapo, aliweza kuhojiana na Enrico Montesano, Marco Columbro, Barbara De Rossi, Blas Roca Rey, Enrico Brignano, Nino Manfredi, Vittorio Gassman na Shelley Winters, ambaye baadaye alimchukua na kwenda kumpeleka katika shule ya uigizaji ya Los Angeles. Alipata masomo ya faragha na Bw. Teddey Sherman mjini Los Angeles.
Alishafanya kazi na Rai International ya mjini New York katika vipindi kadhaa na kutangaza katika kipindi cha "PoP Italia". Mwanamama huyu anaweza kuongea lugha kadhaa kifasaha kabisa. Lugha hizo ni pamoja na Kiitalia, Kifaransa, Kihispania na Kiingereza.
