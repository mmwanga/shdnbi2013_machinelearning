Dominic Monaghan.
Dominic Bernard Patrick Monaghan'" (amezaliwa tar. 8 Desemba 1976) ni mwigizaji filamu wa Kiingereza. Amepata umaarufu kote duniani kwa kuigiza kama Meriadoc Brandybuck katika filamu ya "The Lord of The Rings" na pia kama Charlie Pace kwenye kipindi cha "Lost". Hivi sasa, anaigiza kama Dr. Simon Campos kwenye kipindi cha FlashForward.
Maisha yake.
Monaghan alizaliwa mjini Berlin, Ujerumani. Wazazi wake ni Maureen na Austin Monaghan, ambaye ni mwalimu wa sayansi. Familia ya Monaghan waliishi katika miji ya Berlin, Dusseldorf-Lohausen, Stuttgart na MÃ¼nster, wakihamahamakila takriban baada ya kila miaka minne. Baadaye, walihamia katika mji wa Manchester. Monaghan anaongea Kiingereza na Kijerumani vizuri.
Maisha ya kibinafsi.
Monaghan anappenda kupanda miti. Yeye anamiliki msitu mdogo nchini India na amefanya kazi kwenye tume za haki za wanyama kama PETA. Monaghan anapenda wadudu, na amefuga wanyama kama kinyonga.
Yeye anapenda kucheza kandanda na mpira wa kikapu. Yeye ni shabiki mkubwa wa timu ya Manchester United. Yeye anaishi mjini Los Angeles, California.
Yeye amewahi kuwa na uhusiano wa kimapenzi na Evangeline Lilly ambaye ni mwigizaji mwenzake wa kipindi cha "Lost" kuanzia mwaka wa 2004. Mnamo Juni 2008, Monaghan alisafiri pamoja na Lilly mpaka nchi ya Argentina ili kurekodi filamu ya "Caiga Quien Caiga". Mnamo Juni 2009, yeye na Evangeline walisafiri pamoja kwenda Rwanda. Vilevile, wawili hawa wanaonekana pamoja mjini Vancouver.
