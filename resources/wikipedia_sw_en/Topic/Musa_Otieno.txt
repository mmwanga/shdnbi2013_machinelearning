Musa Otieno.
Musa Otieno'" (alizaliwa tarehe 29 Desemba 1973 mjini Nairobi) ni Mkenya anaye cheza soka ambaye kwa sasa anachezea kilabu cha Santos katika Ligi kuu ya Premier Soccer League ya Afrika Kusini
Kilabu.
Otieno amefurahia uchezaji katika bara lake, amechezea timu za "AFC Leopards "na "Tusker FC" za Kenya, na tangu mwaka wa 1997, "Santos" katika ligi ya "Afrika Kusini" ya "Premier Soccer League." Ameichezea zaidi ya mechi 300 na kufiungia mabao zaidi ya 30, na kuwasaidia kushinda makombe ya PSL Championship mwaka wa 2001/02, Bob Save Super Bowl mwaka wa 2001,BP Top 8 mwaka wa 2002, na Kombe la ABSA mwaka wa 2003. Aliteuliwa Mchezaji Bora wa Ligi Kuu ya Afrika Kusini mwaka wa 2007.
Otieno alikwenda Marekani mara ya kwanza mwaka wa 2008, alikochezea "Cleveland City Stars" kwenye ligi ya "Divisheni ya Pili "ya USL akiwa kwa mkopo kwa msimu mmoja. Alicheza mechi yake ya kwanza akiwa na Stars tarehe julai 4, 2008, kama mchezaji wa akiba dakika ya 64 alipoingia mahala pa Marko Schulte, na baadaye k kushinda taji la ligi ya USL2.
Tarehe 15 Desemba 2008, baada ya hitimisho ya msimu wa ligi ya nyumbani ya Santos, Otieno alirejea Cleveland City Stars ambako alicheza kwenye msimu wao katika ligi ya Divissheni ya Kwanza ya USL mwaka wa 2009 [1]
Kimataifa.
Otieno ni mojawapo wa wachezaji mashuhura walioheshimika nchini Kenya,kwani aliichezea timu ya taifa ya Kenya kwa mara ya kwanza dhidi ya Zaire mwaka wa 1993 akiwa tu na umri wa miaka 19. Tangia hapo,amekuwa nahodha wa Harambee Stars mara kadhaa. Alikuwa pia miongoni mwa kikosi cha timu ya Kenya cha mwaka wa 2004 kwenye Kombe la Mataifa ya Bara Afrika, ambao walimaliza katika nafasi ya tatu kwenye kundi lao katika mzunguko wa kwanza wa ushindani, na hiv basi kushindwa kufuzu kwa robo fainali.
Anakisiwa kuichezea timu ya taifa ya Kenya [2] zaidi ya mechi 100 lakini madai haya hayajawahi kudhibitishwa.
Maisha ya Kibinafsi.
Otieno anamiliki na kuendesha shirika la kusaidia jamii nchini mwake, liitwalo "Musa Otieno Foundation" [3].
Viungo vya nje.
Wachezaji soka wa kimataifa wa Kenya
Orodha ya wachezaji wa Divisheni ya Pili ya USL
