Petro Regalado.
Petro Regalado (kwa Kihispania San Pedro Regalado) (1390 â€“ 30 Machi 1456) alikuwa mtawa na padri aliyechangia urekebisho wa shirika lake la Kifransisko.
Anaheshimiwa na Kanisa Katoliki kama mtakatifu. Sikukuu yake inaadhimishwa tarehe 13 Mei, ambapo maiti yake ilifukuliwa miaka 36 baada ya kifo chake ikaonekana haijaoza, ikazikwa mahali pa heshima zaidi.
Maisha.
Familia yake ilikuwa tajiri na adilifu. Kisha kufiwa baba, alilelewa na mama tu.
Alipofikia umri wa miaka 10 aliomba kujiunga na Ndugu Wadogo Wakonventuali, akakubaliwa miaka 3 baadaye.
Mwaka 1404 akawa mmojawapo kati ya wafuasi wa kwanza wa Pedro de Villacreces, aliyeanzisha urekebisho wa Observansya nchini Hispania mwaka 1397.
Katika konventi mpya ya La Aguilera, Petro alikuta maisha ya upweke, sala na ufukara mkuu aliyoyatamani, akayaeneza kwa nguvu zote.
Mwaka 1415 akawa mhudumu wa konventi hiyo.
Mwaka 1422, kutokana na kifo cha Villacreces, Petro akawa kiongozi wa urekebisho hadi kifo chake.
Sifa zake za utakatifu zikazidi kuvuma, pia kutokana na miujiza mingi iliyosemekana kutokea.
Heshima baada ya kifo.
Alitangazwa mwenye heri na Papa Innocent XI tarehe 11 Machi 1684, na mtakatifu na Papa Benedikto XIV tarehe 29 Juni 1746.
