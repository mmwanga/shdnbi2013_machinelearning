Zama za Mawe.
Mawe yaliyochongwa kuwa na kona kali kwa matumizi kama kisu
Mtu wa zama za mawe akikata mti
Zama za Mawe zilikuwa kipindi kirefu cha historia ya kale ya ubinadamu. Watu hawakutumia metali bado hivyo walitumia mawe pamoja na ubao na ngozi kwa kutengeneza vifaa. Kuna mabaki mengi ya mawe yaliyochongwa kwa matumizi kama vifaa na mabaki hayo yamekuwa msingi wa jina "zama za mawe".
Kwa hiyo ni kipindi cha matumizi ya mawe yaliyochongwa kuwa vifaa baada ya kipindi ambako watu walitumia mafimbo tu au mawe katika hali asilia na kabla ya kipindi watu walipoelewa kutumia metali.
Matatizo ya lugha ya "zama za mawe".
Zama za mawe zilikuwa vipindi virefu sana cha miaka mielfu mingi. Wataalamu wamegawanya zama hizi katika vipindi mbalimbali kama Zama za mawe za kale na Zama za mawe za kati lakini wataalamu wa siku hizi wanaona ya kwamba mgawanyo huu ulitazama zaidi historia ya Ulaya isiyolingana na historia ya sehemu nyingine za dunia.
Tatizo kuu la mafundisho ni ya kwamba ni kipindi cha teknolojia bila kuangalia pande nyingine za maendeleo ya kibinadamu.
Kwa mfano chuma haikutumiwa huko Amerika hadi karne ya 16 na huko Pasifiki hadi karne ya 17. Hata hivyo jamii za Amerika kama Azteki au Wainka walikuwa na teknolijia nyingine mbalimbali waliweza kudumisha miji mikubwa kushinda miji ya Ulaya ya wakati ule.
Hata hivyo lugha ya "zama za mawe" imekuwa kawaida duniani na wataalamu wanaendelea kuitumia wakijua kasoro zake kwa sababu hadi hasa hakuna mawazo ya kufaa zaidi.
