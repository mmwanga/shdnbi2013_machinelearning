Mapafu.
Mapafu pamoja na moyo ya mwanadamu
Kazi ya mapafu ("long"= pafu; "neus"=pua; "mond"=mdomo)
Mapafu ni sehemu ya mwili inayoingiza oksijeni mwilini na kuituma kwenda kwa seli za mwili. Ni kawaida kwa wanyama wa faila ya chordata walio na uti wa mgongo na kupumua hewa. Hutokea kwa jozi maana yake ni mapafu mawili si moja tu kama moyo.
Kuna pia samaki na konokono kadhaa wenye mapafu.
Mapafu huvuta hewa ndani ambako oksijeni ya hewa inaingizwa katika damu na kupelekwa kwenda seli za mwili. Ndani ya mapafu kuna viputo vidogo sana na hapa ni mwisho wa njia ya hewa kutoka nje. Damu inazunguka viputo hivi katika mishipa midogo inayotenganishwa na nafasi ya hewa kwa ngozi nyembamba sana. Oksijeni inaweza kupita kwenye ngozi na kuingia katika damu inapopokelewa na seli za damu nyekundu.
Chordata walio wengi huwa na mapafu mawili.
Kuna wanyama wadogo wasio na mapafu. Wachache wanapokea oksijeni yote kupitia ngozi. Njia nyingine ni wadudu walio na neli nyingi ndogo zinazoingiza hewa mwilinina kupokea oksijeni kupitia kuta za neli hizi.
