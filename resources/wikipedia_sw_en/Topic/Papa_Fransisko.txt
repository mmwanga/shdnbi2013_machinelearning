Papa Fransisko.
Fransisko'" (kwa Kilatini Franciscus, jina la awali "'Jorge Mario Bergoglio'") ni askofu wa Roma na hivyo pia Papa wa Kanisa Katoliki duniani. Amemfuata Papa Benedikto XVI akiwa wa 266 katika orodha ya mapapa.
Maisha.
Alizaliwa tarehe 17 Desemba 1936 huko Buenos Aires, mji mkuu wa Argentina, hivyo ni papa wa kwanza kutokea bara la Amerika. Pia ni wa kwanza kutoka Shirika la Yesu.
Baada ya masomo ya kemia, tarehe 11 Machi 1958 aliitikia wito wa kitawa na wa kipadri, akapata upadrisho mwaka 1969.
Mwaka 1992 alichaguliwa kuwa askofu msaidizi wa Buenos Aires akapewa daraja hiyo tarehe 27 Juni mwaka huo, halafu akawa askofu mkuu wa Buenos Aires tarehe 28 Februari 1998, akateuliwa kuwa kardinali tarehe 21 Februari 2001.
Alichaguliwa tarehe 13 Machi 2013, wiki mbili baada ya mtangulizi wake kung'atuka.
Tofauti na kawaida, alijichagulia jina lisilowahi kutumiwa na mapapa waliomtangulia. Chaguo hilo linaelekeza nia ya kufuata kwa namna fulani roho ya Fransisko wa Asizi.
Hata kabla ya kuchaguliwa alijulikana kwa unyenyekevu na ufukara wake, pamoja na juhudi za kutetea haki za wanyonge, imani sahihi na maadili ya Kanisa.
Kardinali Jorge Bergoglio akiongea na rais wa Argentina, Cristina Fern√°ndez de Kirchner.
