Fungo-miti wa Afrika.
Fungo-miti (wa Afrika) ("Nandinia binotata") ni mnyama mbua mdogo, spishi pekee ya jenasi yake na ya familia yake Nandiniidae. Ana mwili ufananao na ule wa paka mdogo wenye miguu mifupi, masikio madogo na mkia wa urefu wa mwili. Wanyama wazima huwa na uzito wa kg 1.7 hadi 2.1. Hii ni spishi ya misitu mizito ya Afrika ambapo huishi mitini. Hula vitu vyingi kama wagugunaji, wadudu, mayai, mizoga, matunda, ndege na popo-matunda. Mnyama huyu ni mpweke na hukiakia usiku.
Ijapo fungo-miti anafanana na spishi za fungo za familia Viverridae, inaonekanana kama huyu ni tofauti kwa kinasaba na aliachana na fungo kabla ya paka. Kwa hivyo amepewa jenasi na familia yake binafsi, lakini kuna wataalamu ambao hawakubali.
