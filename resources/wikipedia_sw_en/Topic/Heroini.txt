Heroini.
Mwamo mwaka 1900 Heroini iliuzwa bila masharti yoyote kama dawa ya kikohozi na ya kutuliza maumivu
Heroini'" (jina la kitaalamu "'Diamasetilmorfini'" au "'Diamorfini) ni dawa inayotengenezwa kutokana na afyuni ambayo ni utomvi uliokauka wa ua la mpopi.
Heronini ni dawa ya tiba yenye uwezo mkubwa wa kutuliza maumivu na wakati huohuo ni dawa ya kulevya iliyo kali na hatari. Pamoja na Kokain ni kati ya madawa haraumu yanayosambazwa sana duniani.
Matumizi ya kiganga.
Kwa sababu hiyo matumizi ya kiganga hupatikana kwa masharti makali tu. Diamorfini (heroini) inatolewa hasa kwa wagonjwa wenye kansa kwenye ngazi za mwisho kabla ya kifo wakati maumivu ni makali mno. Ikitumiwa kwa hali nyingine daktari anapaswa kuwa mwangalifu sana kutokana na hatari ya kuzoesha dawa.
Zamani dawa ilitumiwa bila maarifa ya kisasa, hivyo wagonjwa wengi walibaki katika hali ya kuzoeshwa na kutegemea dawa baada ya kumaliza tiba.
Dawa ya kulevya.
Heroni inatafutwa sana kama dawa ya kulevya. Matumizi haya ni marufuku kote duniani lakini kuna biashara haramu ya kimataifa. Chanzo chake ni nchi ambako mipopi inalimwa kwa wingi ni nchi yenye serikali dhaifu na kiwango kikubwa cha rushwa. Nchi hizi ni hasa katika maeneo mawili:
Nchi mbili zenye mashamba makubwa ya mpopi na mavuno makubwa ya afyuni ni Myanmar na Afghanistan; hapa na katika nchi jirani kuna maabara ambako heroini inatolewa katika afyuni bichi.
Biashara ni haramu lakini inazaa mabilioni ya pesa na uwezo wa kiuchumi wa vikundi vinavyoendesha biashara hii unazidi uwezo nchi ndogo na dhaifu. Nchini Afghanistan wanamigambo Waislamu wa Taliban wanatumia biashara hii kujipatia fedha inayowawezesha kuendeleza vita dhidi ya serikali na Marekani.
Heroini kama unga jinsi inavyouzwa mara nyingi kama dawa ya kulevya isiyo halali
Heroini (diamorfini) kwa matumizi ya kiganga kwa umbo la kiowevu linapigwa mwilini kwa sindano
Umbo la Heroini.
Heroini mara nyingi inapatikana kama unga mweupe au wenye rangi ya kahawia. Watu wanaivuta kama sigara au wanaichanganya na maji na kujipigia sindano. Heroini inayouzwa barabarani mara nyingi imechanganywa na vitu vingine kwa sababu kwa njia hii wateja wanadanganywa na faida ya wauzaji huongezwa. Mchanganyiko huu ni pia hatari kwa sababu kwa njia hii uchafu unaingizwa mwilini kupitia mishipa ya damu.
Heroini kwa matumizi ya kiganga unatengenezwa rasmi katika maabara ya makampuni yanayohitaji kuwa na kumbukumbu kamili juu ya kila gramu ya dawa. Inauzwa katika hali ya majimaji kwa sababu hii ni njia ya kuitumia hospitalini.
Hatari za heroini.
Hatari yake ni hasa uwezo wake mkubwa wa kuzoelesha watu wanaoitegemea na wanapaswa kuzidi kuitumia. Watu waliozoea heroini wanapata matatizo makubwa ya kimwili na kiakili wakikosa heroini. Mwili unazoea heroini haraka ukihitaji mapema kiwango kikubwa zaidi kusikia.
Kwa kawaida hali ya kuihitaji inaanza baada ya matumizi ya siku chache.
Inaleta hatari za kimwili, kiroho na kijamii.
Watu wanakufa mara nyingi kwa sababu wanakosa kiasi wanachotumia na kama kiasi kinazidi pumzi au moyo husimamishwa. Kinazidi kunatokea mara nyingi kwa sababu heroini huuzwa kama mchanganyiko wa dawa yenyewe na dutu mbalimbali na asilimia ya dawa yenyewe ndani ya mchanganyiko unaouzwa kwa siri inabadilikabadilika. Ikitokea ya kwamba dawa safi sana inauzwa wateja wasiojua wanapata kiasi kikubwa mno.
Kwa jumla matumizi ya madawa kutokana na afyuni hupunguza njaa na hivyo watumiaji wa heroini hawali wanapata miili dhaifu.
Matumizi ya sindano husababisha mara nyingi vidonda mwilini visivyopoa rahisi.
Katika mazingira ya matumizi ya siri watumiaji huhirikiana mara nyingi sindano. Hii inasaidia kuenea kwa magonjwa hasa Ukimwi na hepatitis.
Hali ya ulevi wa mara kwa mara unaweza kuchanganya akili za watumiaji. Sawa na afyuni matumizi ya mfululizo yanapunguza uwezo wa roho kuwaza na kufuatilia mipango.
Matatizo ya kijamii yanatokana hasa na mahitaji makubwa ya pesa kwa kujipatia heroini mara kwa mara. Watumiaji wa heroini mara nyingi wanashindwa kufanya kazi kwa hiyo wanarudi nyuma kuombaomba, kuiba au kujiuza katika umalaya wa kike au kiume.
