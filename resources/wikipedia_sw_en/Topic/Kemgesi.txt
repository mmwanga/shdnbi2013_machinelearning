Kemgesi.
Kemgesi'" ni kijiji kilichopo katika Mkoa wa Mara,wilaya ya Serengeti, tarafa ya Ikorongo, Kata ya Nyamatare, Tanzania.
Kijiji cha Kemgesi kilianzishwa mnamo miaka ya 1950 wakazi wengi wakiwa ni wafugaji wa wakulima walio hamia katika miaka ya hamsini lengo kuu likiwa ni uwindaji na ufugaji ila walivutiwa na upatikanaji wa maji pamoja aridhi yenya rutuba.
Wakazi wa Kemgesi ni Wangurimi waliohamia kutoka vijiji mbalimbali vya jirani kikiwamo kijiji cha Ring'wani, Nyabhosongo, Majimoto nk. Familia za kwanza kuhamia Kemgesi ni familia ya Ngea Matiko,Matokore, Magambo Makore, Masama Gebani, Masiko Nyangogo, Mgaya Nyarokweri, Greita Ruge, Sasi Keriyoba, Mhono Sakara, Mtongori Mhoni, Kisabo Makori, Nyitara, Nyigana Nyisaba, Msamba, nk.
Kijiji cha Kemgesi kimepakana na kijiji kidogo cha Ring'wani kwa upande wa kusini, kijiji kikubwa cha Maburi kwa upande wa magharibi, kijiji cha Sang'anga katika upande wa mashariki na upande wa kaskazini kimepakana na kijiji cha Nyamatoke.
Kijiji cha Kemgesi kina mitaa minne ambayo ni Kemgongo 'A', Kemgongo 'B', Inyentero na Makondose.
Kijiji cha Kemgesi kina wakazi wapatao 6,213 kwa mujibu wa sensa ya mwaka 2012.
Kijiji kiko chini ya kilima kizuri cha Nyarogati ambapo kuna Center kubwa na tambalale za mbuga maarufu kama Mwibara ambayo imekuwa ikitumiwa kama malisho ya mifugo na kivutio kikubwa kwa wageni, wakazi wa kijiji cha Kemgesi ni wafugaji na wakulima wa mazao ya nafaka kama vile mahindi, mtama na ulezi.
Kijiji hiki kina huduma mbalimbali za kijamii ikiwamo shule mbili za msingi(Ring'wani & Kemgongo), shule ya sekondari (Dr. Omar Ally Juma), kituo cha afya cha kisasa, kituo cha Chekechea(Remande), Maktaba na vyanzo mbalimbali vya maji kama vile visima vya Asili (Sanchawe, Komusamu, na Waibwe)na mto mkubwa wa Nyagitamankwe.
Ki michezo kijiji cha Kemgesi ni wapenzi na washabiki sana wa mpira wa miguu na kuna upinzani mkubwa wa jadi kati ya timu ya Kemgongo 'A' na Kemgongo 'B' vilevile wanapenda kucheza ngoma za asili kama vile Eghikohi, Obhusamba, Okwibhaka, nk na kuna kikundi cha sana kinacho ongozwa na David Maganya Masama chini ya ushauri wa Nchota Nyamasama.
Kisiasa, kijiji cha Kemgesi kina sifa kubwa ya kuongozwa na chama cha Demokrasia na Maendeleo(CHADEMA)katika Ngazi ya Udiwani tangu kuanzisha kwa mfumo wa uchaguzi wa vyama vingi mwaka 1992,Diwani David Maganya Masama ambaye kwa kiasi kikubwa amekuwa ni chachu ya kufanikisha ukuaji wa kasi wa maendeleo wa kijiji katika nyanja za kijamii na kiuchumi katika kipindi cha mihula mitatu aliyoshika wadhifa huo,Maendeleo hayo yamekifanya kijiji cha Kemgesi kuwa kivutio kwa wazawa na wahamiaji na hivyo kimekuwa ni mfano bora wa kuigwa na vijiji vingi vya jirani.
