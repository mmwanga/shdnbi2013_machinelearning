Kolumbani.
Sura yake inavyoonekana katika dirisha la kanisa la abasia ya Bobbio, Italia, ambapo alifariki akazikwa.
Kolumbani abati'" (540 – 23 Novemba 615;, maana yake "Njiwa mweupe") alikuwa mmonaki mmisionari kutoka Ireland, maarufu kwa kuanzisha monasteri nyingi na kueneza Ukristo wa Kiselti katika nchi mbalimbali za Ulaya bara, ukiwa ni pamoja na kanuni kali ya kitawa, malipizi, na maungamo ya binafsi kwa padri.
Anaheshimiwa kama mtakatifu, hasa siku ya kifo chake, tarehe 23 Novemba.
Sala zake.
Ee Kristo Bwana, utujalie daima maji haya yawe ndani mwetu pia
chemchemi ya maji hai yanayobubujikia uzima wa milele!
Kwa hakika naomba jambo kubwa; nani asiyejua?
Lakini wewe, mfalme wa utukufu, unajua kuzawadisha makuu,
Hakuna kilicho kikuu kuliko wewe: lakini umejizawadisha kwetu
na kujitoa kafara kwa ajili yetu.
kwa kuwa hatutafuti chochote nje yako.
Kwetu wewe ni yote: uhai wetu, mwanga wetu, wokovu wetu,
chakula chetu, kinywaji chetu, Mungu wetu.
Ee Yesu wetu, nakuomba uivuvie mioyo yetu kwa mvumo wa Roho wako
na kuzichoma roho zetu kwa upendo wako
ili kila mmojawetu aweze kusema kwa ukweli wote:
kwa kuwa nimejeruhiwa na upendo wako.
Ee Bwana, natamani madonda hayo yatiwe ndani mwangu.
Heri yake roho iliyochomwa na upendo!
Kwa kutuliza kiu yake atatamani kwa ari yule anayemuonea kiu daima,
Hivyo kwa roho upendo ni kiu inayotafuta kwa hamu,
Ee Kristo, Mwokozi wetu mwema sana, tafadhali uwashe taa zetu:
na kudumishwa daima na wewe, mwanga wa milele;
pembe zenye giza za roho zetu ziangazwe,
na giza lolote la ulimwengu lifukuzwe mbali nasi.
Basi, Yesu wangu, uijalie taa yangu mwanga wako,
ili kwa uangavu wake nifunguliwe patakatifu pa mbinguni,
patakatifu pa patakatifu ambapo chini ya makuba yake makuu
panakuwa na wewe, kuhani wa milele wa sadaka ya kudumu.
Unijalie nikutazame, nikukazie macho na kukutamani wewe tu;
nikupende wewe tu na kukungojea wewe tu kwa hamu motomoto kabisa.
Katika kutazama kwa upendo hamu yangu izimike ndani mwako
na mbele yako taa yangu iangaze na kuwaka mfululizo.
Tafadhali, Mwokozi wetu mpendwa, ujionyeshe kwetu tunaopiga hodi,
ili, kwa kukufahamu, tukupende wewe tu, tukutamani wewe tu,
na kutafakari usiku na mchana maneno yako.
unakufaa wewe uliye Mungu na unastahili kupewa,
ili upendo wako uenee katika nafsi yetu yote na kutufanya wako kabisa.
Hivyo hatutaweza kupenda chochote nje ya wewe uliye wa milele,
na upendo wetu hautaweza kuzimwa na maji mengi
ya uwingu huu, ya dunia hii na ya bahari hii, kama ilivyoandikwa,
Hayo yatimie hata kwetu kwa neema yako, Bwana wetu Yesu Kristo,
ambaye upewe utukufu milele na milele. Amina.
