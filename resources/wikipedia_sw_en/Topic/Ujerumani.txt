Ujerumani.
Ujerumani'", Kijerumani: "Deutschland" (pia: Udachi'") ni nchi ya Ulaya ya Kati. Imepakana na Denmark, Poland, Ucheki, Austria, Uswisi, Ufaransa, Luxemburg, Ubelgiji na Uholanzi.
Ni nchi yenye watu wengi katika Ulaya isipokuwa Urusi ina watu zaidi. Uchumi wa Ujerumani una uwezo mkubwa ni nchi inayouza bidhaa nyingi nje kushinda mataifa yote ya dunia.
Muundo wake ni shirikisho la jamhuri lenye majimbo 16 ndani yake na kila jimbo lina kiwango cha kujitawala.
Lugha asilia ya wenyeji ni Kijerumani kinachojadiliwa kwa lahaja mbalimbali lakini wenyeji wote wanasikilizana. Katika maeneo mawili kuna wasemaji asilia wa Kideni na Kisorbia. Wahamiaji wa karne ya 20 wameleta lugha zao wasa Kituruki na lugha za Ulaya ya Kusini.
Jina la Nchi.
Wenyeji wanaiita "Deutschland" (, tamka: doich-land) na jina hili limeingia katika Kiswahili kama "'Udachi'". Lilikuwa jina la kawaida katika karne ya 19 na mwanzoni mwa karne ya 20. Siku hizi neno "Ujerumani" limechukua nafasi yake linalotokana na Kiingereza "Germany".
Jiografia.
Ujerumani inaenea kati ya bahari upande wa kaskazini na milima ya Alpi upande wa kusini. Mipaka yake upande wa magharibi na mashariki ilibadilika mara nyingi katika historia yake; tangu 1945 mpaka wa madhariki ni mto Oder. Upande wa magharibi sehemu ya mpaka ni mto Rhein.
Tambarare ya pwani ya kaskazini ni eneo bapa; hakuna milima yenyewe na nchi haipandi juu ya mita 200, sehemu kubwa ni kati ya uwiano wa bahari na mita 60 juu yake.
Miji.
Majiji yenye wakazi zaidi ya milioni moja ni
