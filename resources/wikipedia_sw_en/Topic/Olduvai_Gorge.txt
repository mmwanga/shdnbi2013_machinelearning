Olduvai Gorge.
Olduvai Gorge'" ni eneo la kihistoria linalopatikana katika mkoa wa Arusha nchini Tanzania. Bonde hili lipo kati ya maeneo ya hifadhi ya Ngorongoro na Serengeti ambapo ndipo viumbe wa kale wa jamii ya binadamu walisadikiwa kuishi ("Cradle of Mankind").
Katika eneo hili mwanahistoria Mary Leakey ndipo alipogundua fuvu la kichwa la kiumbe wa kale wa jamii hiyo ambaye alisadikiwa kuishi miaka milioni mbili au zaidi iliyopita.
Pamoja na mabaki ya mifupa ya tembo, kongoo wenye pembe kubwa na mbuni, Mwaka 1959 aligundua mabaki ya fuvu la kichwa la "Australopithecus boisei" au "Zinjanthropus" ambalo lipo katika makumbusho ya Dar es Salaam. Huyo anadhaniwa kuwa mtangulizi wa binadamu wa sasa.
Karibu na eneo hilo la Olduvai Gorge, eneo la Laitoli ndipo ambapo Mary Leakey alingundua nyayo za mtu wa kale mwaka 1972.
