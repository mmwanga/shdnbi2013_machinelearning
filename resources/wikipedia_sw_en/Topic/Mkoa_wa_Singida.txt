Mkoa wa Singida.
Mahali pa Mkoa wa Singida katika Tanzania
Singida iko kati ya mikoa 26 za Tanzania ikipakana na mikoa ya Arusha, Dodoma, Iringa, Mbeya, Tabora na Shinyanga.
Kuna wilaya sita za Iramba, Manyoni, Singida Vijijini na Singida Mjini, Ikungi na Mkalama. Jumla ya wakazi ni milioni moja hivi.
Singida ni kati ya maeneo maskini zaidi ya Tanzania. Uchumi wake ni hasa ufugaji: idadi ya ngÂ´ombe hukadiriwa kuwa takribani milioni 1.4. Masoko hayako karibu na barabara si nzuri. Kilimo si kizuri kwa sababu ya hali ya mvua. Ukame huleta njaa. Singida ni kati ya mikoa inayotegemea misaada ya chakula.
Wakazi wa wilaya za Singida mjini na kijijini ni hasa Wanyaturu. Walio wengi Iramba ndio Wanyiramba na wakiwa Wagogo wengi huko Manyoni.
Pamoja na kuwa mkoa wa Singida umekuwa ukikumbwa na njaa kwa sababu ya ukame na hata pale mvua inaponyesha ni duni sana ina shughuli mbalimbali ambazo zinaingiza kipato kwa watu wa mkoa huo.IKiwa kuanzia miaka ya tisini (1990) na kuendelea mpaka sasa imekuwa madini ya dhahabu yakigunduliwa katika sehemu mbalimbali mkoani Singida japo kumekuwa aidha hakufanyiwi uchungizi wa kina kuhakiki kiwango cha hifadhi ya madini iliyopo katika eneo husika au huwa kiwako kilichopo ni kidogo hivyo kutokuvutia wawekezaji wakubwa katika maeneo hayo, kati ya madini ambayo yamewahi kugunduliwa katika mkoa wa Singida ni dhahabu ambayo imewahi kugunduliwa huko Londoni na Iruma wilayani Manyoni.
