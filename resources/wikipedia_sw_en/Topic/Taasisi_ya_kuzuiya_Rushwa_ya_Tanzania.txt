Taasisi ya kuzuiya Rushwa ya Tanzania.
Taasisi ya kuzuiya Rushwa ya Tanzania ilianzishwa mnamo tar. 15 Januari ya mwaka wa 1975, kwa ajili ya kuzuiya rushwa. Taasisi ya Kuzuia Rushwa (TAKURU) ni taasisi ya serikali iliyopewa jukumu la kupambana na rushwa. Ni idara inayojitegemea ambayo ipo chini ya Ofisi ya Rais. Makao Makuu ya Taasisi ya Kuzuia Rushwa. Ipo eneo la upanga magharibi kwenye makutano ya barabara ya kalenga na Urambo Dar es Salaam. Kwa sasa Taasisi hii inajulikana kama TAKUKURU (Taasisi ya kuzuiya na Kupamban na Rushwa)
Kabla ya mwaka wa 1975 shughuli za kuzuia rushwa zilifanywa na Wizara ya Mambo ya Ndani, ambapo jeshi la polisi lilipewa jukumu zima la kupambana na rushwa. Taasisi ya Kuzuia Rushwa iliundwa na Sheria namba 2 ya mwaka 1974 ambayo ilipitisha kuundwa kwa Kikosi cha Kuzuia Rushwa, baada ya kuifanyia marekebisho Sheria ya Kuzuia Rushwa Namba 16 ya mwaka 1971. Kikosi cha Kuzuia Rushwa kilianzishwa rasmi tarehe 15 Januari 1975 kwa tamko la Serikali Namba 17 la 1975,
