Bolivia.
Bolivia (jina latokana na Simon Bolivar) ni nchi isiyo na mwambao wa bahari katika Amerika Kusini.
Imepakana na Brazil, Paraguay, Argentina, Chile na Peru.
Nchi inakatwa na safu mbili za milima ya Andes zenye kimo hadi m 6500 juu ya UB. Nyanda za juu (Kihisp.: "Altiplano") zinakaliwa na wakazi wengi (80%) ziko kwenye kimo cha 3.000 hadi 4.000 m. Altiplano ni takriban theluthi moja ya eneo la nchi; sehemu nyingi ni tambarare ya "llanos" ambayo ni nchi ya chini yenye joto ambayo ina sehemu mbili: savana kavu za Gran Chaco na misitu minene ya beseni ya Amazonas.
Ziwa la Titicaca liko kwenye Altiplano.
Bolivia ni kati ya nchi maskini zaidi za Amerika Kusini. Tofauti na nchi nyingine wakazi asilia (Waindios) ni sehemu kubwa ya wananchi.
