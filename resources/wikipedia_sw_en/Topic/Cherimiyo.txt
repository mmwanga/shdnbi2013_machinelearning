Cherimiyo.
Cherimiyo'" ni ndege wadogo wa jenasi "Bias" na "Megabyas" katika familia Platysteiridae wanaotokea Afrika chini ya Sahara. Zamani waliainishwa katika familia Muscicapidae. Labda "Bias" ina mnasaba zaidi na milali (Prionopidae).
Kila jenasi ina spishi moja tu. Dume la spishi zote mbili ni mweusi juu na mweupe chini, lakini cherimiyo-mbwigu ana kishungi na koo lake ni jeusi. Jike ni kahawia au kahawiachekundu. Cherimiyo hula wadudu na hulijenga tago lao kwa majani, uvumwani na utando wa buibui na kwa umbo wa kikombe katika mti au kichaka. Jike huyataga mayai 2-4.
