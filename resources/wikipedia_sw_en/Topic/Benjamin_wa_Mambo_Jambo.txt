Benjamin wa Mambo Jambo.
Benjamin Sixtus Busungu'" (amezaliwa tar. 11 Novemba 1976) ni msanii wa muziki wa hip hop, ragga riddim na pia mtayarishaji wa rekodi kutoka nchini Tanzania. Anafahamika zaidi kwa jina lake la kisanii kama "'Benjamin wa Mambo Jambo. Pia anafahamika zaidi kwa kutoa kibao chake maarufu cha "Kiuno Juu", na kuweza kushirikishwa katika baadhi ya nyimbo za bongo flava na albamu kadhaa.
Maisha ya awali.
Benjamin alizaliwa mnamo tar. 11 Novemba mwaka wa 1976, katika hospitali ya Bombo mjini Tanga, Tanzania.
Ni mtoto wa nne kuzaliwa katika orodha ya watoto kumi wa mzee Sixtus Busungu. Alianza elimu yake ya msingi kunako mwaka wa 1985 hadi 1991, katika shule ya msingi mpwapwa, mtejeta, katika mkoa wa Dodoma, Tanzania.
Kisha akaenda kujiunga na shule ya Sekondari ya Lake ya mjini Mwanza Tanzania, kwa kidato cha kwanza hadi nne akiwa huko-huko Mwanza.
Baada ya hapo, akaelekea zake katika mafunzo ya sanaa katika Chuo cha Sanaa cha Bagamoyo kuanzia 1998 hadi 2000. Mengineyo aliyosomea ni ufundi wa kompyuta na uhandisi wa sauti katika Dar Computer UDSM.
