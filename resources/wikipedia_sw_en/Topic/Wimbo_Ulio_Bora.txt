Wimbo Ulio Bora.
Wimbo Ulio Bora'" (kwa Kiebrania "'שיר השירים "Shir ha-Shirim"), ni kitabu kimojawapo cha Tanakh (Biblia ya Kiebrania) na hivyo pia cha Agano la Kale katika Biblia ya Kikristo.
Kama vitabu vingine vyote vya Biblia, hiki pia kinatakiwa kisomwe katika mfululizo wa historia ya wokovu ili kukielewa kadiri ya maendeleo ya ufunuo wa Mungu kwa binadamu.
Utunzi wake.
Ingawa mapokeo yanamtaja mfalme Solomoni kama mtunzi, wataalama wanaona ni kazi ya mwandishi wa karne ya 4 K.K. aliyekusanya nyimbo mbalimbali za mapenzi.
Aina ya uandishi.
Ni kati ya vitabu vya kishairi na vya pekee zaidi katika Biblia, kwa kuwa kinaimba mahaba ya wapenzi wawili, ambao wanatafsiriwa kama wawakilishi wa Mungu na taifa lake, kadiri ya moja kati ya mafundisho makuu ya ufunuo, linalotokana na nabii Hosea.
Ndio ujumbe wa kitabu: upendo kati ya mume na mke unaweza na kutakiwa kufanana na ule kati ya Yesu Kristo na Kanisa lake.
Maneno ya bibiarusi (Wim 8:6-7).
kama muhuri juu ya mkono wako;
kwa maana upendo una nguvu kama mauti,
na wivu ni mkali kama ahera.
Mwako wake ni mwako wa moto,
na miali yake ni miali ya Bwana.
Kama mtu angetoa badala ya upendo mali yote ya nyumbani mwake,
