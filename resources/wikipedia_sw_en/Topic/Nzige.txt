Nzige.
Nzige'" ni jamii ya panzi wenye uwezo wa kujikusanya kwenye makundi makubwa na kuruka umbali mrefu kwa pamoja. Nzige wanapokuwa wametawanyika mmoja mmoja huishi kama panzi wa kawaida. Wanapozaliana na kuongezeka idadi hujikusanya katika makundi. Makundi ya tunutu husafiri kuelekea upande mmoja na kula majani wanakopitia. Makundi ya nzige wakubwa huweza kufikia idadi zaidi ya bilioni na huruka umbali mrefu na kuharibu mazao wanakotua.
Udhibiti wa nzige.
Nzige hudhibitiwa kwa dawa za kikemikali. Afadhali nzige wadhibitiwe wanapokuwa wadogo au tunutu kabla wasiingie mashamba na kuharibu mazao. Tunutu wanaweza kudhibitiwa kwa mashine zinazobebwa mikononi au mgongoni, au zilizopachikwa juu ya gari la pickup. Makundi ya nzige wazima lazima yadhibitiwe kwa ndege.
Hivi karibu dawa ya kibiolojia imeendelezwa na mradi wa mataifa LUBILOSA. Dawa hii ina spora za kuvu "Metarhizium acridum" ndani yake. Inaitwa "Green Muscle" na inaweza kupulizwa katika mafuta ya diseli kwa mashine za kiwango kidogo sana (lita 0.5-2 kwa hekta).
