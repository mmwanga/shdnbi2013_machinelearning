Google.
Google ni tovuti kwenye mtandao inayotumiwa kwa kutafuta kurasa na habari za kila aina. Inatumia programu inayoitwa "mashine ya kutafuta" (search engine). Imepata mafanikio makubwa kati ya tovuti za aina hii na kila siku takriban watu milioni 200,000 wanaitumia.
Tovuti ni mali ya kampuni ya Google Inc. ya Marekani. Kampuni ilianzishwa mwaka 1998 na Larry Page and Sergey Brin wakati walipokuwa wanafunzi wa chuo kikuu. Matumizi ya google ni bure lakini kampuni ina mapato makubwa kutokana na matangazo ya kibiashara kwenye kurasa zake na thamani ya kampuni imekadiriwa kuwa mnamo bilioni za dolar 130.
Kiasili google ilitengenezwa kwa kutafuta maneno kwenye tovuti na hadi leo hii matumizi yake ni makubwa. Lakini google imeendelea kuongeza huduma nyingine kama kutafuta picha (google images), kutafuta mahali kwenye ramani ya dunia (google maps), kutafuta habari kwenye wavuti ya magazeti (google news) na mengi mengine.
Nje ya huduma za kutafuta google imeanzisha pia huduma nyingine kama 'google mail' (huduma ya barua pepe) au huduma za kutunza kalenda na maandishi ya binafsi ya akaunti kwenye seva za google.
Huduma nyingine ni ile ya kutafsiri (google translate) yenye nafasi ya kupakia matini kutoka moja ya lugha 60 na programu inajaribu kuitafsiri kwa lugha nyingine. Kati ya lugha kubwa kama Kiingereza, Kihispania au Kifaransa matokeo ni mazuri kiasi lakini lugha ndogo kama Kiswahili bado hairidhiki ingawa inaendelea kuboreka polepole.
Kuna pia jaribio la kutoa goole kwa lugha ya kiswahili lakini hii inaleta tu ukurasa wa kuingia katika tovuti liyotasiriwa kisehemu..
