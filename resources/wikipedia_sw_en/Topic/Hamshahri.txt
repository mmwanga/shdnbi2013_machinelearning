Hamshahri.
Kuhusu.
"'Hamshahri"' ni gazeti kuu la kitaifa la Iran katika lugha ya Kiajemi linalochapishwa na Manispaa ya Tehran, na lilianzishwa na Gholamhossein Karbaschi. Hili ndilo gazeti,la kila siku, la kwanza la Iran linalochapishwa katika rangi zote mbalimbali. Lina kurasa 60 za matangazo na bei yake ni riali 1000 za Iran. Hivi sasa, gazeti hili lina usambazaji wake katika maeneo ya manispaa ya Tehran. Usambazaji wake wa kila ni nakala 400,000 kila siku, huu ni sawa na usambazaji wa magazeti makuu ya Marekani kama "San Francisco Chronicle", "Boston Globe" na "Chicago Tribune". [3]
Toleo la gazeti hili linaweza kupatikana katika tovuti yake ya
Hamshahri na Uchaguzi wa Khatami.
Katika mwaka wa 1997 wa uchaguzi wa rais nchini Iran, gazeti la "Hamshahri", lililoendeshwa wakati huo na Meya wa Tehran,Gholamhossein Karbaschi, lilishitakiwa na wahafidhina kuwa linaunga Khatami. Hii ilionekana kuwa haramu kwa sababu gazeti ambalo linapata ruzuku ya serikali haikukubalishwa kuchukua upande wowote katika uchaguzi. Suala hili,hatimaye, lilisababisha Karbaschi kupelekwa kortini na kushtakiwa kwa kesi za kufuja mali na akahukumiwa kufungwa jela. Katika muhula wa pili wa Khatami, korti ikahukumu kuwa gazeti hilo linaweza kusambazwa ndani ya Tehran tu.
Shindano la Kimataifa la Uchoraji Katuni.
Mnamo 6 Februari 2006, Farid Mortazavi, mhariri wa picha wa "Hamshahri", alitangaza Shindano la Kimataifa la Uchoraji Katuni Za "Holocaust". Shindano hili lilikuwa ili kukemea lililoita "unafiki wa nchi za Magharibi katika uhuru wa kujieleza" huku "Hamshahri" likidai kuwa nchi za Magharibi hazifai kujadili mada fulani kuhusu Uyahudi kama vile, vifo vya "Holocaust". Shindano hili liliisha tarehe 1 Novemba 2006 huku Abdellah Derkaoui, mchoraji katuni wa Moroko, akishinda nafasi ya kwanza.
Kupigwa Marufuku.
Gazeti hili liliachishwa kuchapishwa mnamo 23 - 24 Novemba 2009 baada ya kuchapisha picha ya hekalu ya Dini iliyopigwa marufuku ya Bahá'í.
