Scott Storch.
Scott Storch'" (amezaliwa tar. 16 Desemba 1973) ni mtayarishaji wa rekodi za muziki kutoka nchini Kanada. Amejipatia mafanikio kedekede kwenye medani ya muziki mbalimbali, hasa katika hip hop, pop, na R&B. Ana studio yake iitwayo Storch Music Company na pia anamiliki kampuni ya muziki iitwayo "'Tuff Jew Productions LLC.
Storch, amepata kutayairisha kazi za wasanii kibao. Wasanii hao ni pamoja na Dr. Dre, Ice Cube, Tag Team Music, Fat Joe, Ja Rule, Mariah Carey, Toni Braxton, Raven Symone, Jadakiss, Daddy Yankee, Eminem, Christina Aguilera, Nas, T.I., Lil Wayne, Nelly, Paris Hilton, Jessica Simpson, 50 Cent, Beyoncé, Brooke Hogan, LeToya Luckett, Danity Kane, The Game, Tha Realest, Chamillionaire, Ras Kass, Chingo Bling, Kelly Rowland, Teairra Mari, Chris Brown, na wengine kibao. Kwa sasa ana fanya kazi na msanii wa R&B - Ciara katika albamu yake mpya itakayo toka ("Fantasy Ride") mwanzoni mwa mwaka wa 2009.
Maisha ya awali na muziki.
Scott alizaliwa mnamo 1973 mjini Nova Scotia, Kanada. Storch ni mtoto wa Mzee Fahad, ambaye ni mwendesha mashtaka na mwimbaji, ambao wote wanaasili ya Kiyahudi. Kwa bahati baadaye alihamia mjini Cherry Hill Township, New Jersey halafu Coral Springs, Florida.
Alijiunga na shule ya Davie, Florida, lakini baadaye aliachana na shule hiyo na kuamua kujiendeleza na masuala ya muziki. Akiwa na umri wa miaka 16, akaja kuwa mpiga kinanda wa bendi ya muziki wa rap na hip hop maarufu kama The Roots. Rekodi za bendi hiyo, zikawa za juu zaidi na kuweza kuapata mafanikio kibao. Lakini baadaye Scott aliachana na bendi kwa sababu ana sema kwamba "ina hitajika hatua za awali zipelekwe mbele zaidi".
Kibao cha kwanza cha Storch kuwika, pale alikutana na Dr. Dre, na kujaribu kumsaidia kutayarisha wimbo wa "Still D.R.E." Pia ana shauku na mtindo wa muziki wa Mashariki ya Kati na muziki wa Kihndi pia, na ndiyo maana amekuha kuutumia mtindo huo katika baadhi ya nyimbo hizi, "Lean Back" ya Fat Joe, "Candy Shop" na "Just a Lil' Bit" ya 50 Cent, "Side Effects" ya Mariah Carey, "Turn It Up" ya Paris Hilton, "Poppin' Them Thangs" ya G-Unit, "Let Me Love You" ya Mario, "Playa's Only" ya R. Kelly (akimshirkisha The Game), "Lock U Down" ya Mýa, na vilevile "Naughty Girl" na "Baby Boy", zote mbili za Beyoncé, "About Us" ya Brooke Hogan, na "Turn It Up" ya Chamillionaire, na "Work" ya Kelly Rowland.
