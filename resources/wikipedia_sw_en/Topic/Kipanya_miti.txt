Kipanya-miti.
Vipanya-miti'" ni wanyama wadogo wa nusufamilia Dendromurinae katika familia Nesomyidae ambao wanafanana na vipanya, lakini vipanya ni wanafamilia wa Muridae. Spishi zote zinatokea Afrika kusini kwa Sahara. Jenasi "Dendromus" na "Steatomys" zina usambazaji mkubwa katika Afrika, lakini jenasi nyingine ni dogo na zina sambazaji zilizozuiliwa. Minasaba ya jenasi za vipanya-miti bado haina hakika. K.m. "Dendromus" na "Steatomys" zina mnasaba mbali kiasi. "Leimacomys" imepewa juzi nusufamilia yake Leimacomyinae.
Kama jina lao linaashiria vipanya-miti wanaweza kupanda miti sana na spishi nyingi huishi mitini takriban saa zote, isipokuwa spishi za "Steatomys" (vipanya wanene) ambazo huishi ardhini hasa. Wanyama hawa ni wadogo sana, isipokuwa Kipanya-miti Mkubwa. Rangi yao ni kijivu hadi kahawia na nyeupe chini. Wana mkia mrefu, lakini mkia wa vipanya wanene si sana.
