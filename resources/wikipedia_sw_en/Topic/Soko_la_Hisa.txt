Soko la Hisa.
Soko la hisa ni mahali pa biashara ya hisa za makampuni. Mara nyingi "soko la hisa" lamaanisha taaisi au jengo ambako biashara hii inafanywa (kwa ing. "stock exchange"). Lakini jina hili laweza pia kumaanisha jumla ya biashara ya hisa katika nchi fulani au katika tawi la uchumi (ing. "share / stock market") kwa kujumlisha taasisi mbalimbali katika nchi au biashara kwa njia ya intaneti.
Masoko ya hisa muhimu zaidi barani Afrika.
Kwa jumla kuna masoko ya hisa 29 barani Afrika yanayohudumia nchi 38.
Kuna masoko ya hisa 2 ya kikanda ambayo ni Bourse Régionale des Valeurs Mobilières (BRM) katika Abidjan na Bourse Régionale des Valeurs Mobilières d'Afrique Centrale (BVMAC) katika Libreville. BRM inahudumia nchi za Benin, Burkina Faso, Guinea Bissau, Côte d'Ivoire, Mali, Niger, Senegal na Togo; BVMAC inahudumia nchi za Jamhuri ya Afrika ya Kati, Tchad, Kongo, Guinea ya Ikweta na Gabon.
Masoko ya hisa ya kwanza katika Afrika yaliundwa Misri (mwaka 1883), Johannesburg, Afrika Kusini (mwaka 1887) na Moroko (1929).
