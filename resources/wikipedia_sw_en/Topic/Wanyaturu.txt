Wanyaturu.
Wanyaturu'" (au "Waturu"; wao hupendelea kuitwa "Arimi", yaani watu wa Rimi) ni kabila la Tanzania wanaoishi katika Mkoa wa Singida. Lugha yao ni Kinyaturu, ambacho ni jamii ya Kibantu, lakini kina fonimu nyingi za Kikushi.
Asili ya kabila hilo inasemekana ni nchi ya Ethiopia ambako kunasadikiwa kuwa na kabila wanaotumia lugha ambayo kwa asilimia kubwa inafanana na Kinyaturu. Hudhaniwa pia kuwa Wanyaturu na Wa-kush wa Ethiopia asili yao ni moja.
Pengine jina "Wanyaturu" linapoteza historia yao kwani liliundwa na Wazungu.
Walipoingia eneo la Tanganyika walichangamana na Wanyatunzu pamoja na Wasukuma, ndiyo maana mila na tamaduni zao zinashabihiana kwa kiasi kikubwa, hivi kwamba ni vigumu kumpambanua Mnyaturu baina ya Wanyatunzu.
Wana utani na Wanyiramba na Wairaqw.
Ndani ya kabila hilo, kuna makundi matatu: "Airwana (Wilwana)", ambao ni karibu nusu ya Wanyaturu wote, na kuwa wenyeji wa mji wa Singida; "Vahi (Wahi)", na lile dogo zaidi la "Anyi≈ãanyi (Wanyinganyi)".
