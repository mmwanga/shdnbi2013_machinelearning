Mmepulu.
Wamepulu'" (kutoka Kiasoa: amepulu) au "'katewe'" (kutoka Kiluvale: katewe) ni wanyama wadogo wa nusufamilia Potamogalinae katika familia Tenrecidae. Hawa ni wanyama wa maji ambao wanatokea misitu ya mvua ya Afrika kusini kwa Sahara. Wanafanana na fisi-maji wadogo lakini hawana mnasaba na hawa. Wana mnasaba na tandaraka wa Madagaska. Wale wa jenasi "Micropotamogale" wana mwili wa sm 12-20 na mkia wa sm 10-15; wale wa "Potamogale" wana mwili wa sm 30-35 na mkia wa sm 25-29. Spishi zote zina manyoya mazito yenye rangi ya kijivu hadi kahawia lakini rangi ya chini ni takriban nyeupe. Hula wanyama wa maji kama gegereka, wadudu, konokono wa maji, samaki na vyura.
