Dominica.
Dominica ni nchi ya kisiwani katika Bahari ya Karibi. Haitakiwa kuchanganywa na Jamhuri ya Dominika ambayo ni nchi nyingine katika Karibi. Jina limetokana na lugha ya Kilatini lamaanisha „Jumapili“ kwa sababu Kristoforo Kolumbus alifika hapa mara ya kwanza siku ya Jumapili tar. 3 Novemba 1493.
Historia.
Dominica ilikuwa kati ya visiwa vya mwisho katika Karibi vilivyotekwa na Wazungu kutokana na utetezi mkali wa Waindio wenyeji. Ni pia mahali pa mwisho ambako Wakaribi bado wako waliopotea penginepo kwenye viwa vya Karibi. Tabia ya kisiwa kuwa na milima mingi kwa muda mrefu haikuonekana ni mahali pazuri pa kilimo ya mashamba makubwa. Hivyo mataifa yaliyounda koloni kwa muda mrefu hayakuvutwa kulipa gharama za kupeleka wanajeshi wengi kisiwani waliohatajika kukandamiza Waindio.
Hispania iliacha majaribio ya kuteka kisiwa katika karne ya 16. Uingereza ilijaribu kuunda utawala wake juu ya kisiwa 1627 ikaacha. Mwaka 1635 Ufaransa ilipeleka bendera yake Dominica lakini ikaacha pia. Tangu 1748 Uingereza na Ufaransa walipatana ya kwamba kisiwa kitakuwa eneo lisolotawaliwa na upande moja. Katika miaka iliyofuata walowezi wachache Wafaransa walianzisha mashamba na mji wa Roseau. Baada ya vita ya miaka saba Uingereza ulichukua utawala wa kisiwa na kupeleka walowezi pamoja na watumwa kutoka Afrika kisiwani. Waindio walirudishwa polepole katika maeneo ya milimani.
Jiografia.
Kisiwa kina urefu wa 46.4 km na upana wa 25.6 km, eneo lake ni 746 km². Mlima mkubwa ni volkeno ya Morne Diablotins mwenye kima cha 1,447 m juu ya UB. Kuna misitu mingi na maeneo ya kuhifadhiwa.
