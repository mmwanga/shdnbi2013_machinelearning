By The Tree.
Muhtasari.
By The Tree" ni kundi la muziki ya nyimbo za Kikristo za kisasa lililoshinda tuzo ya Dove mara mbili.
Historia.
By The Tree ilianzishwa katika Weatherford, Texas katika mwaka wa 1997 na Chuck Dennie na Bala Boyd.
Kama makundi mengi ya muziki, By The Tree walipata kuanza kazi yao kwa kuimba katika matukio madogomadogo - hasa katika makanisa - kote kusini na kusini magharibi wa Marekani. Kusafiri kwao na kufanya ziara mbalimbali kulikuza umati za mashabiki.
Katika mwaka wa 1999,walitoa albamu mbili za kujitegemea(bila kuwa na udhamini wa studio yoyote),wakarekodi wenyewe na wakaziuza katika matamasha yao na matukio waliohudhuria. Ilipofika mwaka wa 2001, 30,000 za albamu hizi zilikuwa zimeuzwa.Hii ilileta faida kubwa zaidi ya hela walizotumia kurekodi nyimbo hizo.Aidha ya hayo, iliwafanya wajulikane katika sekta ya nyimbo za Kikristo.
Hatimaye,bendi ilitia saini mkataba na Fervent Records, sehemu ya kampuni ya muziki ya BMG.. Albamu yao ya kwanza iliyorekodiwa ya kitaifa ilikuwa "Invade My Soul". Albamu hii ilikuwa katika chati ya nyimbo bora 40 ya "Billboard" katika sehemu za nyimbo za kisasa na vile vile sehemu ya huru au kujitegemea. Albamu hii ilishinda tuzo mbili za Dove.Albamu yenyewe ikishinda tuzo ya Albamu Bora katika aina ya muziki ya "Rock/Alternative" na wimbo wa albamu ukishinda tuzo ya Nyimbo Bora Uliorekodiwa.
Bendi hili limebadilika mara kadhaa tangu kutia saini mkataba na Fervent huku wanachama wengine wakiongezeka na wengine kutolewa. Mwimbaji na mchezaji gitaa,Aaron Blanton aliungana na kundi hilo kabla ya kurekodi kwa "Invade My Soul" na Samuel McKern(mchezaji ngoma) akiondoka. Chuck Dennie alikuwa mwimbaji kiongozi na mchezaji gitaa hadi mwaka wa 2005. Ben Davis alijiunga nao katika mwaka wa 2002 kwa ajili ya kurekodi "These Days". Mwanachama wa hapo awali wakianza,Kevin Rhoads,aliondoka muda mfupi kabla ya kutolewa kwa "These Days" na nafasi yake kuchukuliwa na Charlie Goddard (aliyeondoka bendi katika mwaka wa 2003 kuungana na bendi la Jeff Deyo).
By The Tree imetoa albamu nne likiwa na Fervent Records na wao ni kundi maarufu katika muziki ya Kikristo ya kisasa.
Chuck Dennie sasa anaishi Edmond,OK na mke wake Joanne na ni mfanyikazi katika kanisa lenye kampasi mbalimbali linalojulikana kama LifeChurch.tv kama mchungaji wa kuabudu katika kampasi ya Kaskazini Magharibi wa OKC.
