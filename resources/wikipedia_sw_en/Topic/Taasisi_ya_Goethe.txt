Taasisi ya Goethe.
Makao makuu ya Taasisi ya Goethe mjini Munich
Taasisi ya Goethe'" (Kijer.: "'Goethe-Institut) ni taasisi ya kiutamaduni yenye shabaha ya kufundisha lugha ya Kijerumani na kujenga mawasiliano ya kitamaduni kote duniani.
Jina na kazi.
Jina la Goethe linamkumbuka mtaalamu na mshairi maarufu Mjerumani Johann Wolfgang von Goethe. Kazi kuu ya tasisi ni kufundisha lugha na kueleza utamaduni wa Kijerumani kote duniani. Hii ni pamoja na kuonyesha filamu, muziki na tamthiliya kutoka Ujerumani, kuwa na maktaba ya vitabu vya Kijeruami, kuwakaribisha wanafunzi wasome Ujerumani, na kufanya warsha za kueleza mawazo yaliyo muhimu katika jamii ya Ujerumani pamoja na mafundisho kuhusu haki za binadamu na demokrasia.
Umbo lake.
Taasisi ya Goethe ina umbo la shirika lisilo la kiserikali lakini inapokea pesa zake kutoka wizara ya mambo ya nje kwa hiyo inaitegemea na kufuata matakwa yake. Pia wanachama wake ni hasa mikono ya serikali za ngazi mbalimbali za Shirikisho la Jamhuri ya Ujerumani yaani wawakilishi wa serikali kuu na serikali za majimbo ya Ujerumani pamoja na wajumbe wa bunge la shirikisho lakini pia wajumbe wengine kutoka pande mbalimbali ya maisha ya kiutamaduni ya Ujerumani wasiozidi watu 29.
Vituo.
Taasisi huwa vituo 13 katika Ujerumani na vingine 136 katika nchi 92. Taasisi ya Goethe inashirikiana pia na taasisi za kienyeji 800 katika nchi mbalimbali ambazo zinafundisha hasa lugha zikishauriwa na kukaguliwa taasisi ya Goethe.
