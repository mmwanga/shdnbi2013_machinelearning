Shirikisho la Mikronesia.
Shirikisho la Mikronesia ni nchi ya visiwani katika Pasifiki kaskazini ya Papua Guinea Mpya. Ni nchi huru inayoshirikiana na Marekani. Nchi ilikuwa eneo lindwa chini ya Marekani kwa niaba ya Umoja wa Mataifa ikapata uhuru wake 1986.
Jiografia.
Shirikisho lajumlisha sehemu kubwa ya funguvisiwa ya Karolini katika Mikronesia kanda la Pasifiki. Nchi ina majimbo manne ya kujitawala ambayo ni Chuuk, Kosrae Pohnpei na Yap. Visiwa vya Palau ni pia sehemu ya Karolini lakini ni nchi ya pekee.
Mji mkubwa wa nchi ni Weno (wakazi 17,624) kisiwani Chuuk lakini mji mkuu ni Palikir kwenye kisiwa cha Pohnpei.
Historia.
Visiwa vimekaliwa na watu tangu miaka 4,000 hasa kutoka Rasi ya Malay na visiwa vya Indonesia. Wengine wametokea kutoka visiwa vya Polynesia.
Kisiwani Yap kulitokea dola na uatawala wa kifalme. Tangu kufika kwa Wahispania katika karne ya 16 visiwa vilikuwa chini ya ubwana wa nje lakini maisha ya kawaida yaliendelea bila mabadiliko makubwa kwa muda mrefu. Mwisho wa karne ya 19 Hispania iliuza koloni kwa Ujerumani; utawala wa Kijerumani ulikwisha katika Vita Kuu ya Kwanza ya Dunia ukachukuliwa na Japani hadi mwisho wa Vita Kuu ya Pili ya Dunia. JApani ilifuatwa na Marekani iliyoendelea kutawala kwa niaba ya UM hadi uhuru.
Uchumi.
Uchumi wa nchi hutegemea hasa kilimo cha kujisukuma na uvuwi. Mapato ya serikali ni kutokana na vibali kwa wavuwi wa nje wanaovua samaki ndani ya maji ya shirikisho. Kuna pia uchimbaji wa fosfeti.
Hata hivyo shirikisho la Mikronesia pamoja na Nauru vina idadi kubwa la watu wanene duniani.
