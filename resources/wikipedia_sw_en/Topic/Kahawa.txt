Kahawa.
"Kwa maana mengine ya jina hili angalia Kahawa (maana)"
Kahawa'" ni kinywaji kinachotengezwa kutokana na buni ambazo ni mbegu za mibuni.
Kahawa ni kinywaji kinachozidi kuenea duniani. Inapendwa kwa sababu ya ladha yake pamoja na dawa la kafeini lililopo ndani yake. Kafeini ina taathiri ya kuchechemua na kuondoa uchovu.
Matumizi ya kahawa.
Kuchemsha unga wa kahawa pamoja na maji ni njia asilia
Wanywaji wkuu wa kahawa duniani ni watu wa Ufini wanaotumia kilogramu 11.3 kwa mwaka na kila mkazi ambayo ni sawa na vikombe 1737 kwa mwaka au vikombe 5 kwa siku kwa kila mkazi. Lakini watoto hawanywi kahawa hivyo watu wazima hunywa zaidi kuliko wastani hii.
Wakazi wa Marekani lkatika mwaka 1998 walitumia kahawa tani 1.148.000 inayolingana na wastani ya matumizi ya vikombe 1.8 kwa siki na kila mkazi.
Wajerumani huwa na wastani wa vikombe 4 kwa siku hii ni zaidi kuliko matumizi yao ya bia.
Njia za kutengeneza kahawa.
Buni zilizokaangwa hupondwa au kusagwa kuwa unga wa kahawa. Mara nyingi kipimo ni kijiko kidogo kimoja cha unga kwa kila kikombe cha kahawa.
Kuna njia mbalimbali za kutengeneza kahawa zinazotofatiana kati ya nchi na nchi. Watu wanakoroga sukari au maziwa katika kahawa kulingana na mapenzi yao.
