Dayron Robles.
Muhtasari.
Dayron Robles'" (alizaliwa 19 Novemba 1986 mjini Guantanamo, Cuba) ni mwanariadha wa kuruka viunzi ambaye anashikilia rekodi ya mbio ya 110m ya kuruka viunzi kwa muda wa sekunde 12.87.Aliweka rekodi hii mnamo 12 Juni 2008 katika mashindano ya Golden Spike Ostrava na yeye ndiye Bingwa wa Olimpiki wa sasa.
Wasifu.
Katika Mashindano ya Mabingwa wa Dunia ya Ndani jijini Moscow,alichukua nafasi ya pili kwa muda bora wa kibnafsi(mbio za ndani) wa 7.46s,muda huu ameuboresha sasa ukawa 7.33s(huu ndio muda wa kasi wa pili duniani katika mbio hii,akiwa nyuma ya Colin Jackson).
Katika Mashindano ya Mabingwa wa Dunia ya 2008 mjini Valencia,hakuhitimu kuingia fainali kwa sababu alisimama alipodhani kuwa mwanariadha mwenzake,Liu Xiang alikuwa ameanza mbele ya wengine. Hii ilikuwa bahati mbaya sana kwa Robles,aliyekuwa amekimbia muda tisa kati za muda 11 kasi kabisa katika msimu huo na alikuwa akionekana ni kama atashinda medali ya dhahabu.
Katika michezo ya Olimpiki ya Beijing katika mwaka wa 2008, watu walitarajia mashindano makali kati ya Robles na Liu katika fainali.Liu alishindwa kuendelea baada ya kupata jeraha katika mbio ya kuhitimu kutokana na "tendinitis". Robles alishinda fainali kwa urahisi sana kwa muda wa 12.93s na kushinda medali ya dhahabu.
Katika Mashindano ya Mabingwa wa Dunia ya 2009,Robles alitoka na hakumaliza mbio za nusu fainali kwa sababu ya jeraha la misuli.
