Azori.
Azori ("kireno:" Ilhas dos Açores'" - "Visiwa vya vipanga") ni funguvisiwa ya Ureno ya visiwa tisa kubwa na vidogo vingine katika Atlantiki takriban 1,500 km magharibi ya Ulaya na 3,600 km mashariki ya Amerika ya Kaskazini.
Ni jimbo la kujitawala la Ureno (Região Autónoma dos Açores) na sehemu ya Umoja wa Ulaya.
Visiwa vyote ni vya asili ya kivolkeno hali halisi ni vilele vya milima mirefu sana vinavyotoka nje ya maji kutoka msingi wa bahari. Milima hii ya kivolkeni ni sehemu ya mgongo kati wa Atlantiki yanapokutana mabamba ya gandunia ya Amerika ya Kaskazini na Afrika.
Mlima wa Pico kwenye kisiwa cha Pico ni mlima mrefu wa Ureno mwenye kimo cha 2,351 m juu ya UB.
Visiwa viligunduliwa na mabaharia Wareno mwaka 1427 vilipatikana bila wanadamu. Wakazi wa kwanza walifika kutoka Ureno mwaka 1439 wakaunda
