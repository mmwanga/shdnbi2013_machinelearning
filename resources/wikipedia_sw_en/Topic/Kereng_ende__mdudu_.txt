Kereng'ende (mdudu).
Kereng'ende ni wadudu wakubwa wa familia Libellulidae wenye rangi ya nyekundu (dume) au hudhurungi (jike). Mfano wa jenasi ni "Crocothemis".
Ana tabia ya kutoa sauti, "nziii, nziii, nziii!" Sauti hii husikika asubuhi ama mchana wakati wa jua kali na jioni wakati wa maawio. Lakini kuna wakati huweza kubadilisha sauti yake kuwa kubwa zaidi hata msikilizaji aweza kuogopa kama amekutana na mnyama mkubwa.
Pamoja na maelezo haya, binafsi sijafahamu vizuri jina lake kwa Kiswahili na Kiingiereza au la kisayanzi.
Wabena wana Hadithi imhusuyo mdudu huyu:
"Siku moja sisimizi alimkuta Kereng'ende amejibanza kwenye mti. Alimwendea akamuuma kwenye mguu. Kereng'ende akalia 'NZIII, NZIII, NZIII!' Basi Sisimizi akamwuliza, "Kereng'ende, kunapokucha unatoa sauti Nzii, Nziii, Nziii! jioni pia hutoa sauti ii hii, Muda huu nimekuuma umetoa sauti "NZII NZIII NZIII!. Sasa uniambie, Unapocheka hutoa sauti gani? na Unapolia unatoa sauti gani?" Kereng'ende alijibu na kusema, Mimi ninapoimba asubuhi huomboleza kwa ajili ya wazazi wangu waliokufa. Muda huu nimelia kwa sababu umeniuma kwenye mguu wangu. Lakini wewe Sisimizi, tabia hii ya kuumana sio nzuri!"
Mdudu huyu nimemwona katika maeneo ya Mkoa wa Njombe na Iringa na hata Dodoma hapa Tanzania zaidi.
