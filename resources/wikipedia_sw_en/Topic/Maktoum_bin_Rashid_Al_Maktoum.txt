Maktoum bin Rashid Al Maktoum.
Maktoum bin Rashid Al Maktoum'" (1943 - 4 Januari 2006) (Kiarabu: مكتوم بن راشد آل مكتوم) pia anajulikana kama "'Sheikh Maktoum (la heshima) alikuwa Makamu wa Rais na Waziri Mkuu wa Umoja wa Falme za Kiarabu (UAE) na Emir au mtawala wa Dubai.
Mzaliwa wa Al Shindagha, Dubai kwa familia ya Al Maktoum, kabila ya Al Bu Falasah, alikuwa Waziri Mkuu mara ya kwanza tarehe 9 Desemba 1971 na kutumikia hadi 25 Aprili 1979 wakati nafasi yake ilichukuliwa na baba yake, Sheikh Rashid Bin Saeed Al Maktoum. Kufuatia kifo cha babake 7 Oktoba 1990 aliichukua nafasi yake kama Waziri Mkuu na kama mtawala wa Dubai. Alitumikia katika nyadhifa zote mbili hadi kifo chake tarehe 4 Januari 2006.
Sheikh Maktoum pia aliwahi kuwa Rais wa Falme za Kiarabu tarehe 2-3 Novemba 2004 kufuatia kifo cha Sheikh Zayed bin Sultan Al Nahyan mpaka Sheikh Khalifa bin Zayed Al Nahyan alipotangazwa kama Rais wa Muungano wa Falme za Kiarabu tarehe 4 Novemba 2004.
Sheikh Maktoum aliongoza Dubai pamoja na ndugu zake wawili, Sheikh Mohammed (Mkuu mteule na Waziri wa Ulinzi) na Sheikh Hamdan (Waziri wa Fedha) wa United Arab Emirates. Kimataifa, alijulikana kama mmoja wa wenyewe (pamoja na ndugu zake) wa kampuni ya Dubai ya Godolphin Stables ambayo ilishindana katika mashindano makubwa ya farasi ulimwenguni.
Sheikh Maktoum bin Rashid Al Maktoum alifariki asubuhi ya 4 Januari 2006, baada ya 'heart attack' kama amekaa katika hoteli ya Palazzo Versace iliyo katika Gold Coast, Queensland, Australia. Nafasi yake ilichukuliwa na ndugu yake, Sheikh Mohammed bin Rashid Al Maktoum kama mtawala wa Dubai.
