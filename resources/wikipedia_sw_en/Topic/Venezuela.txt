Venezuela.
Venezuela'" ni nchi katika Kaskazini ya Amerika ya Kusini.
Imepakana na Brazil, Guyana na Kolombia.
Mbele ya pwani la nchi katika Bahari ya Karibi kuna madola ya visiwani ya Aruba, Antili za Kiholanzi na Trinidad na Tobago.
Venezuela ilikuwa koloni ya Hispania hadi mwaka 1811 na lugha ya Kihispania ni lugha ya kitaifa.
Kikatiba Venezuela ni shirikisho la jamhuri na mji mkuu wa kitaifa ni Caracas.
Asili ya jina "Venezuela".
Jina la nchi ni umbo la Kihispania la jina la mji wa Venezia (Italia). Mpelelezi Mwitalia katika utumishi wa mfalme wa Hispania Amerigo Vespucci aliona vijiji vya wenyeji waliojenga nyumba juu ya maboriti yaliyosimamishwa katika maji karibu na mwambao pasipo na kina. Vijiji vilimkubusha juu ya mji wa Venezia uliojengwa vile. Venezuela yamaanisha "Venezia Ndogo" katika Kihispania.
Jiografia.
Nyumba ya "palafito" jinsi ilivyoonekana zamani za Amerigo Vespucci
Venezuela ina eneo la 916,445 km² (kama Namibia) ikiwa na pwani lenye urefu la 2,800 km. Asilimia 39 za eneo hili ni misitu, mashamba ya kulimwa 4%, eneo la mifugo 20%, mazao ya kudumu kama kahawa 1%.
Milima ya meza.
Nyanda za juu za Guayana zina milima ya pekee kuna milima ya meza 115 inayoitwa "tepui" katika lugha ya wenyeji asilia.
Kiekolojia hii ni eneo muhimu kwa sababu milima mingi ina mimea na wanyama za pekee tofauti na milima jirani inayopatikana hapa tu kote duniani.
Maporomoko marefu duniani yatelemka kutoka milima hii kama vile maporomoko Salto del Angel ("anguko la malaika") ambako maji huanguka mita 965.
Mito.
Mto mkubwa wa Venezuela ni Orinoco mwenye urefu wa 2574 km unaoishia katika Atlantiki. Lakini mkono wa Brazo Casiquiare unajitenga na kuishia katika mto wa Amazonas nchini Brazil.
Tawimito muhimu ya Orinoco ni Rio Apure na Rio Caroni.
Majimbo katika shirikisho.
Los Barrios ni mitaa ya vibanda vya Caracas
Venezuela ni shirikisho la madola au majimbo 23 ya kujitawala, maeneo yasiyojitawala na mkoa wa shirikisho la Caracas.
