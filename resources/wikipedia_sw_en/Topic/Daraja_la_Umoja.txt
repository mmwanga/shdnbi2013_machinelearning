Daraja la Umoja.
Picha ya daraja wakati wa ujenzi
Daraja la Umoja ni daraja la kuvukia mto Ruvuma linalojengwa kwa shabaha ya kuunganisha nchi mbili za Tanzania na Msumbiji. Mahali pa daraja ni takriban 240 km kutoka mdomo wa Ruvuma kati ya mkoa wa Mtwara, wilaya ya Masasi na mkoa wa Cabo Delgado, wilaya ya Mueda upande wa Msumbiji. Kijiji cha Mtambaswala kinachofikiwa kutoka Masasi kupitia Nangomba na Masuguru kiko karibu na daraja upande wa Tanzania.
Wazo la ujenzi wa daraja hili lilitolewa tangu mwaka 1975 na Marais wa nchi hizo mbili ambao ni hayati Julius Kambarage Nyerere wa Tanzania na hayati Samora Machel wa Msumbiji.
Wazo hilo lilijumuishwa rasmi katika Mkataba wa Ushirikiano uliosainiwa mwezi Septemba 1975. Mkutano huo pia ulihudhuriwa na Balozi wa Tanzania nchini Msumbiji Pastory Ngaiza na Balozi wa Msumbiji nchini Tanzania, Zacaria Kupele.
Kikao hicho kilipokea taarifa nzima ya mradi kutoka kwa wataalamu wa pande zote mbili, taarifa hizo zilielezea kukamilika kwa mradi huo ambao hadi unakamilika uligharimu kiasi cha dola milioni 27.5 sawa na Sh bilioni 35.
Makatibu wakuu hao pamoja na wataalamu walikagua eneo la daraja kujionea hali halisi ya kazi iliyofanywa na mkandarasi huyo. Baada ya ukaguzi huo Katibu Mkuu wa Wizara ya Miundombinu Injinia Omar Chambo alisema kazi zote muhimu zimekamilika kwa wakati na kwa mujibu wa mkataba. Daraja la Umoja lina urefu wa mita 720 na upana wa mita 13.5. Pia, ilielezwa kuwa daraja lina upana huo unajumuisha mita 6.5 kwa ajili ya magari na mita 1.5 ya mabega ya barabara kwa wapita kwa miguu kila upande. Kilomita tano kila upande wa daraja zimejengwa kwa kiwango cha lami na kukamilika.
Hali halisi ujenzi haukuanza hadi mwaka 2005, daraja limefungualiwa tar. 12 Mei 2010.
