Ring'wani.
Ring'wani ni jina la kata ya Wilaya ya Serengeti katika Mkoa wa Mara, Tanzania. Kwa mujibu wa sensa iliyofanyika mwaka wa 2002, kata ina wakazi wapatao 9,931 waishio humo.
Historia (kwa ufupi).
Kijiji cha Ringwani, kilianza baada ya familia za mwanzo kuhamia katika kijiji hicho. Hizi familia ambazo walikuwa ni Ukoo wa Ruge, wafugaji wakiongozwa na Mzee James Makenge Ruge, Mahiti Chacha, Mtongori Mhoni, Giraita Ruge, Maro Muhoni na Ferdinand Makore Ruge na baadaye wakahamia Capt. Faustine Maro Ruge, wazee wengine kama familia ya Nyaruchowa, Nyanduku,Kiroche,Nyamarasa, Chacha Ndege nk.
Kijiji kiliandikishwa rasmi mwaka 1977, katika kipindi hiki familia nyingine zilikuwa zikihamia, wakivutiwa na maeneo ya kilimo,upatikanaji wa maji na malisho ya wanyama.
Kijiji cha Ringwani, kisiasa kina sifa kubwa ya kuweza kutoa mwenyekiti wa C.C.M wa wilaya ya Serengeti 1982-1987 Capt(Rtd). Faustine Maro Ruge na baadaye kutoa mbunge wa Serengeti Dr.Deogratias Mwita, ambaye alifanikiwa kuwa naibu waziri wa Serikali za mitaa katika serikali ya awamu ya Mh. Benjamin Mkapa.
Kijiji kiliendelea na maendeleo ya kujenga shule ya msingi Ringwani na ujenzi wa visima vya maji.
Baadaye, wageni walizidi kuhamia kwa ajili ya uchimbaji mdogomdogo wa madini ya dhahabu.
Kijiji cha Ringwani kimekuwa ni eneo linalovutiwa kwani kipo njia panda ya kijiji kikubwa cha Kemgesi na njia panda ya kijiji cha Maburi ambacho ni maarufu kwa biashara ya mazao ya kilimo.
