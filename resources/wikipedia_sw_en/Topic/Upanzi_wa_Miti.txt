Upanzi wa Miti.
Upanzi wa miti (Afforestation kwa lugha ya Kiingereza) ni upanzi wa mbegu au miti ili kutengeneza misitu katika eneo ambalo halijawahi kuwa na msitu hivi karibuni, au ambalo halijawahi kuwa na msitu kamwe. Kurudia upanzi (Reforestation kwa lugha ya kimombo) ni upanzi wa miti au mbegu ili msitu urejeshwe baada ya kuondolewa katika eneo, kwa mfano wakati miti imekatwa kwa sababu za utengenezaji wa mbao. Mataifa mengi yamezoea ukataji miti karne baada ya karne, na baadhi ya serikali na mashirika yasiyo ya kiserikali hujihusisha moja kwa moja katika mipango ya upanzi wa miti ili kurejesha misitu na kusaidia kuhifadhi viumbe tofauti vilivyo hai. (Nchini Uingereza upanzi wa miti unaweza kumaanisha kubadili kisheria ardhi iwe msitu wa kifalme.)
Upanzi wa miti katika maeneo yenye udongo ulioharibiwa.
Katika baadhi ya maeneo, misitu huhitaji msaada kujiendeleza kwa sababu ya mambo ya mazingira. Kwa mfano, mara tu misitu inapoharibiwa katika mikuranga, maeneo hayo yanaweza kukauka, kubaki kavu na kutokuwa karimu kwa upanzi wa miti upya. Sababu zingine ni pamoja na malisho ya mifugo yanayozidi kiasi (overgrazing), hasa wanyama kama mbuzi na uvunaji uliyozidi wa rasilimali za misitu. Pamoja, haya yote yanaweza kusababisha jangwa na kupotea kwa udongo wa juu; bila udongo, misitu haiwezi kumea mpaka mchakato mrefu wa uumbaji wa udongo ukamilike - mmomonyoko wa udongo ukikosekana. Katika baadhi ya maeneo ya kitropiki, kuondolewa kwa misitu unaweza kusababisha "duricrust" au "duripan" ambayo husababisha udongo kutoweza kunyonya maji na mizizi kutoweza kumea. Katika maeneo mengi, upanzi wa miti ili kurejesha misitu hauwezekani kwa sababu watu wanatumia maeneo hayo. Katika maeneo mengine, kuvunjwa kwa "duripans" au "duricrust" ni muhimu, maji yafaa kumwagwa kwa makini mara kwa mara, na ulinzi maalum, kama vile zungusho au kuweka ugo, unaweza kuhitajika.
Brazil.
Kwa sababu ya ukataji wa miti uliozidi na unaoendelea katika msitu wa Amazon kwa miongo kadhaa iliyopita, juhudi ndogondogo za upanzi wa miti hazina umuhimu ikilinganishwa na ukubwa wa msitu wa mvua wa Amazon.
Uchina.
Uchina imekata miti ya misitu katika maeneo mengi ya kihistoria. Uchina ilifika kiwango ambacho utengenezaji wa mbao ulipungua kuliko viwango vya kihistoria.Hii ilitokana na uvunaji miti uliyopita kiasi cha umeaji. Ingawa imeweka malengo rasmi ya upanzi miti, malengo haya yaliwekwa kwa muda wa miaka 80 na hayakutimizwa kufikia mwaka wa 2008. Uchina inajaribu kurekebisha matatizo haya kwa miradi kama Green Wall of China, ambayo inalenga kupande upya misitu na kupunguza kupanuka wa jangwa la Gobi. Sheria iliyopitishwa mwaka wa 1981 inamhitaji kila raia mwenye umri zaidi ya miaka 11 kupanda mti mmoja angalau kwa mwaka. Kutokana na upanzi, Uchina sasa ina kiwango cha juu zaidi cha upanzi wa miti kote duniani. Katika mwaka wa 2008 Uchina ilikuwa imepanda miti katika eneo lenye ukubwa mraba wa kilomita 47,000. Hata hivyo wastani wa Uchina wa kupanda miti bado uko chini kuliko ule wastani wa kimataifa. Pendekezo kwa Uchina ni mfumo wa upanzi wa miti wa anga na upunguzaji wa mmomonyoko na pendekezo la mradi wa msitu wa Sahara pamoja na "Seawater Greenhouse".
Ulaya.
Ulaya imekata miti ya misitu katika maeneo mengi ya kihistoria. Muungano wa Ulaya (EU) umekuwa ukiwalipa wakulima kupanda miti tangu mwaka wa 1990, kutoa misaada ya kubadilisha makonde au mashamba ukipenda ziwe misitu tena na malipo kwa ajili ya usimamizi wa misitu. Kati ya mwaka wa 1993 na 1997, sera za EU za upanzi wa miti ziliwezesha upanzi wa miti katika ardhi yenye eneo la mraba kilomita 5,000 ambayo misitu yake ilikuwa imekatwa. Pili mpango wa mbio kati ya mwaka wa 2000 na 2006, ulipelekea upanzi katika eneo la ziada la kilomita mraba 1000 ya ardhi (takwimu sahihi bado inapatikana). Mpango wa tatu ulianza mwaka wa 2007.
Nchini Polandi, mpango wa Kitaifa wa upanzi wa miti ulianzishwa na serikali baada ya Vita Vikuu vya Pili Vya Dunia, wakati eneo jumla la misitu lilipungua hadi asilimia 20, mpakani mwa nchi hiyo. Mpango huo ulisaidia maeneo ya misitu ya Poland kuongezeka miaka baada ya miaka, na tarehe 31 Desemba 2006, misitu ilifunika asilimia 29 ya nchi hiyo(tazama: misitu ya Polandi). Imepangwa kuwa kufikia mwaka wa 2050, misitu itajaza asilimia 33 ya Poland.
Iran.
Iran inaaminika kuwa moja ya chi zenye maeneo madogo ya misitu duniani kwani ina asilimia saba pekee ya misitu. Thamana hii ilipungua kwa takriban hekta milioni sita ya mistu bikira, iliyojumuisha miti kama mwaloni, almond na pistacio. Kutokana na vichepechepe vya udongo, ni vigumu kupanda miti kwa kiasi kikubwa ikilinganishwa na maeneo mengine yenye udongo wenye rutuba zaidi na mawe chache na hali za mikurunga. Hivyo basi, upanzi wa miti zaidi hufanywa na spishi za miti zisizo za sehemu hiyo, ambazo hupelekea uharibifu wa mazingira kwa wanyama na mimea, na kusababisha hasara kwa kasi ya viumbe tofautitofauti vilivyo hai.
