Sipriani mfiadini.
Sipriani'" (kwa Kilatini Thascius Caecilius Cyprianus) (alifia dini tarehe 14 Septemba 258) alikuwa askofu wa Karthago na mwandishi muhimu kati ya Mababu wa Kanisa, ambaye vitabu vyake vya Kilatini viko hadi leo.
Anaheshimiwa na Kanisa Katoliki, Waorthodoksi na Waorthodoksi wa Mashariki kama mtakatifu, hasa siku ya kifodini chake.
Maisha.
Alizaliwa mwanzoni mwa karne ya 3 katika eneo la Afrika kaskazini, labda huko Karthago, alipopata elimu.
Baada ya kuongokea Ukristo, alichaguliwa kuwa askofu mwaka 249 na hatimaye akawa mfiadini.
Maandishi yake.
Yanapatikana katika magombo 3 na 4 ya Patrologia Latina.
Kitabu chake muhimu zaidi ni "De unitate ecclesiae" ("Umoja wa Kanisa"). Humo aliandika: "Hawezi kuwa na Mungu kama Baba yule asiye na Kanisa kama mama;... asiyekusanya katika Kanisa analitawanya Kanisa la Kristo" (vi.); "Hakuna nyumba nyingine kwa waamini isipokuwa Kanisa pekee" (ix.).
