Ravenna.
Ravenna ni mji wa Italia katika mkoa la Emilia-Romagna. Kwa mujibu wa sensa iliyofanyika mnamo mwaka wa 2009, mji una wakazi wapatao 135.000 wanaoishi katika mji huu. Mji upo m 4 kutoka juu ya usawa wa bahari.
Ravenna ni mashuhuri duniani kwa majengo yake ya kale ambayo ni mifano bora wa sanaa ya kikristo wa karne za 5 na 6 BK. Kuna majengo 8 ya Ravenna yaliyoingizwa katika orodha ya UNESCO ya urithi wa dunia.
Historia.
Kati ya 402 hadi 476 Ravenna ilikuwa makao makuu ya kaisari na hivyo mji mkuu wa Dola la Roma la Magharibi. Baada ya mwisho wa utawala wa Kiroma katika magharibi iliendelea kuwa mji mkuu wa wafalme wa Kigermanik kama Odoaker na Theodoriki. Wagermanik walikuwa Wakristo wa dhehebu la Waariano lakini wakazi wenyeji wa mji walifuata Ukristo wa Kiorthodoksi. Baada ya Italia kurudishwa chini ya Dola la Roma la Mashariki mji ulikuwa makao makuu ya gavana mkuu wa Bizanti katika Italia hadi mwaka 751 ambako kabila la kigermanik la Walangobardi lilitawala tayari sehemu kubwa za Italia ya Kaskazini lilivamia pia Ravenna. Wakati ule Walangobardi walikuwa Wakatoliki na katika miaka iliyofuata Wakristo wa Ravenna walikuwa chini ya usimamizi wa Papa wa Roma.
Urithi wa dunia.
Majengo yaliyo maarufu leo yalijengwa katika karne hizi za Ravenna kuwa mji mkuu wa Italia. Makanisa yote yamepambwa kwa mozaiki nzuri ukutani.
