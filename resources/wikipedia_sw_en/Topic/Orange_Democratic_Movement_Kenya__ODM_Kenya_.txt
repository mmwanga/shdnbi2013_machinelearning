Orange Democratic Movement-Kenya (ODM Kenya).
Orange Democratic Movement-Kenya ni chama cha kisiasa nchini Kenya, kilichoanzishwa kufuatia matokeo ya kura ya maoni ya katiba ya Kenya ya 2005. Kilikua kutoka kwa Orange Democratic Movement Party of Kenya (ODM).
Kinaongozwa na Kalonzo Musyoka, ambaye aligombea urais mwaka wa 2007 na sasa ni makamu wa rais katika GNU ya Mwai Kibaki na Raila Odinga.
Uchaguzi wa 2007.
ODM-K ya sasa kiliumbwa kufuatia mgawanyiko kati ya Kalonzo Musyoka na Raila Odinga katikakati mwa Agosti 2007. Kundi la Raila, ambalo pia lilijumuisha Musalia Mudavadi, William Ruto, Joseph Nyagah na Najib Balala kilinunua chama cha ODM halisia kutoka kwa Mugambi Imanyara, wakati kundi la Kalonzo, likijumuisha mwenyewe na Dr Julia Ojiambo, lilibakia katika ODM-Kenya.
Makundi haya mawili yalifanya uchaguzi wa kumchagua mgombezi wao wa urais siku mfululizo katika jumba la michezo la Kasarani mjini Nairobi. Tarehe 31 Agosti 2007, Kalonzo Musyoka alimshinda Julia Ojiambo kwa tiketi ya ODM-Kenya. Tarehe 1 Septemba, Raila Odinga alichaguliwa mgombezi wa urais wa ODM. Raila na Kalonzo walikabilina na rais Kibaki katika uchaguzi mkuu. Kalonzo aliibuka wa tatu, lakini mnamo Januari 2008, akawa makamu wa rais wa Kenya chini ya Kibaki, ambaye ushindi wake ulikataliwa na Raila Odinga na ODM.
Kufuatia mgogoro wa Kenya wa 2007-2008, uliosababisha vifo vya watu wengi, serikali ya umoja wa kitaifa iliundwa kati ya PNU ya Kibaki na ODM ya Odinga, pamoja na Musyoka kubakiza nafasi yake kama makamu wa rais. Hadi wa sasa, Musyoka ni mmoja wa wafuasi wawili wa ODM-K walio katika baraza la mawaziri, pamoja na Mutula Kilonzo kama Waziri wa Ustawi wa Jiji la Nairobi, kwani kundi lake lilipata kura kidogo sana katika uchaguzi wa bunge.
Sheria ya Vyama vya Kisiasa.
Mnamo Desemba 2008, chama cha ODM-Kenya kilifanya uchaguzi kwa kuzingatia sheria iliyopitishwa hivi karibuni ya Sheria ya Vyama vya Kisiasa
