Bujugo.
ni jina la kata ya Wilaya ya Bukoba Vijijini katika Mkoa wa Kagera, Tanzania. Kwa mujibu wa sensa iliyofanyika mwaka wa 2002, kata ina wakazi wapatao 6,790 waishio humo.
Kata ya Bujugo ni muungano wa vijiji vitatu ambavyo ni Katoju, Buganguzi na Minazi. Kata ya Bujugo ina shule ya sekondari moja ambayo ni Bujugo sekondari. Bujugo ina shule za msingi tatu ambazo ni Bujugo, Minazi na Katoju. Makao makuu ya kijiji cha bujugo yako katika kitongoji cha Bituntu. Wakazi wa bujugo ni wahaya. Shughuli za kiuchumi ni kilimo cha mazao ya chakula kama ndizi, mihogo, viazi, mahindi, maharagwe, karanga, njugu mawe n.k, pia mazao ya biashara kama kahawa, ndizi, majani ya chai na upandaji miti hasa ya mbao.
