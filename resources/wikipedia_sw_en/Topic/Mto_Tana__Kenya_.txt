Mto Tana (Kenya).
Mto Tana wenye urefu wa maili 440 ndio mto mrefu zaidi nchini Kenya, na unapata jina lake Kutoka na Wilaya ya Tana River. Vijito vyake ni pamoja na Mto Thika. Mto huu huanzia katika milima ya Aberdare magharibi mwa Nyeri. Kwanza mkondo wake huelekea mashariki kabla ya kugeuka kusini katika mzunguko wa Mlima Kenya. Kisha huingia ndani ya mabwawa ya Masinga na Kiambere yaliyotokana na bwawa la Kindaruma. Chini ya bwawa mto huu hugeuke kuelekea kaskazini na kutiririka mpaka wa kaskazini-kusini kati ya Meru na Kitui Kaskazini na Bisanadi, Kora na Hifadhi ya wanyama ya Rabole. Ndani ya hifadhi hugeuka kuelekea mashariki, na kisha kusini mashariki. Hupitia miji ya Garissa, Hola na Garsen kabla ya kuingia katika Bahari ya Hindi kupitia Ungwana Bay.
