Quincy Jones.
Quincy Delight Jones, Jr. (amezaliwa tar. 14 Machi 1933) ni mwelekezi wa muziki, mtayarishaji wa rekodi, mpangaji muziki, mtunzi wa vibwagizo vya filamu, na mpiga talumbeta kutoka nchini Marekani. Katika kipindi cha makumi yake matatu ya shughuli za kiburudani, Jones amepata kushindanishwa katika tuzo za Grammy Award mara 79, kashinda 27 Grammys, ikiwemo na tuzo ya Grammy Legend Award mnamo 1991. Anafahamika zaidi na zaidi kwa kutayarisha albamu ya "Thriller", ya mwanamuziki wa pop Michael Jackson, ambayo imeuza zaidi ya nakala milioni 110 dunia nzima, na ndiyo mtayarishaji na mwelekezi wa wimbo wa hisani wa “We Are the World”.
Huyu pia anajulikana kwa kazi yake ya 1962 wimbo "Soul Bossa Nova", ambayo ilikuwa na asili kamili ya albamu ya "Big Band Bossa Nova". "Soul Bossa Nova" ulikuwa wimbo uliochaguliwa na kutumiwa kwenye Kombe la Dunia la mwaka 1998, kipindi cha Kikanada cha "Definition", filamu ya Woody Allen Take the Money and Run na Mike Myers, "Austin Powers: International Man of Mystery", na pia ushawihi kusampuliwa na kikundi cha hip hop cha Kikanada Dream Warriors kwa ajili ya wimbo wao wa "My Definition of a Boombastic Jazz Style".
Mnamo mwaka wa 1968, Jones na mtunzi wa nyimbo mwenzake Bw. Bob Russell wamekuwa ndiyo Waafrika-Waamerika wa kwanza kushindanishwa kwenye tuzo za Academy Award katika kundi la "Nyimbo Bora za Asilia". Mwaka huohuo, amekuwa Mwafrika-Mwamerika wa kwanza kuchaguliwa mara mbili katika kipindi cha mwaka mmoja kwa kazi yake ya kutengeneza kibwagizo cha filamu ya mwaka wa 1967, "In Cold Blood".
Mnamo mwaka wa 1971 Jones angepokea taji la heshima na kuwa Mwafrika-Mwamwerika wa kwanza kupewa jina la kiongozi wa muziki/mwelekezi wa sherehe za Academy Awards. Jones pia alikuwa wa kwanza (na mpaka sasa, ni yeye pekee) Mwafrika-Mwamerika kuchaguliwa kuwa kama mtayarishaji katika kundi la Filamu Bora (mnamo 1986, kwa ajili ya "The Color Purple").
Maisha ya awali.
Jones alizaliwa mjini Chicago, akiwa kama mtoto mkubwa wa Bi. Sarah Frances, meneja wa majengo na makazi na pia ni mkurugenzi wa benki ambaye alisumbuliwa na skizofrenia, na Quincy Delight Jones, Sr., mchezaji wa kulipwa wa baseball na pia selemala. Jones aligundua masuala ya muziki akiwa katika shule ya Raymond Elementary School iliyo huko mjini Kusini mwa Chicago na kujifunza talumbeta. Alipokuwa na umri wa miaka ya 10, familia yake ikahamia mjini Bremerton, Washington na kwenda kujiunga na shule ya mjini Seattle Garfield High School. Baadaye akajiunga na Somerset Academy.
Mnamo mwaka wa 1951, Jones amepata udhamini kwa kwenda kujifua zaidi kimasomo ya muziki, Schillinger House ya mjni Boston, Massachusetts. Lakini, alitelekeza masomo na kupokewa ofa ya kwenda kwenye ziara moja aliyokuwa kama mpiga talumbeta wa kiongozi wa bendi Bw. Lionel Hampton. Baadaye Jones akaelekea zake mjini New York City, ambap alipata bahari kadhaa za kuwaandalia muziki baadhi ya wasanii kama vile Sarah Vaughan, Dinah Washington, Count Basie, Duke Ellington, Gene Krupa, na rafiki yake wa karibu Ray Charles.
Kufanyakazi na Michael Jackson.
Wakati anasghulikia filamu ya "The Wiz", Michael Jackson akamwomba Jones amtayarishie albamu yake ijayo ya kujitegemea. Jibu lake likawa, "Off the Wall" iliyouza nakala milioni 20 na kumfanya Jones kuwa mtayarishaji mkubwa na mwenye nguvu katika soko la muziki. Jones na Jackson wakashirkiana na tena kutengeneza albamu ya "Thriller" iliyofanya mauzo ya heshima kwa nakala milioni 110 kwa hesabu ya dunia nzima na kuifanya iwe albamu yenye mauzo bora kwa muda wote (miaka nenda miaka rudi). Jones akafanyakazi tena na Michael Jackson kwenye albamu yake ya tatu ya "Bad", ambayo iliuza nakala milioni 32. Baada ya albamu ya "Bad", Jones akamtaka Jackson aende kwa waanzilishi wa New Jack Swing Bw. Teddy Riley na Babyface hivyo Jackson anaweza "kubadili" sauti yake zaidi.
Katika mahojiano mnamo mwaka wa 2002, pale Jackson alipoulizwa kama angeweza kufanyakazi tena Jones alijibu, "mlango uko wazi muda wote". Hata hivyo, mnamo mwaka 2007, pale NME.COM walivyomuuliza Jones swali lilelile, alisema "Bwana tafadhali, nina mengi ya kufanya. Tulishafanya hivyo tayari. Nimezungumza naye kuhusu kufanya naye kazi tena, lakini nina mengi mno ya kufanya. Nina shughuli zaidi ya 900, na nina umri wa miaka 74. Hebu nipumzisheni".
Kwa kufuatia kifo cha Jackson mnamo tar. 25 Juni 2009, Jones alisema:
