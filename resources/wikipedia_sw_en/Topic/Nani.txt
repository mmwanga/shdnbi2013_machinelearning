Nani.
Luís Carlos Almeida da Cunha (alizaliwa mnmao 17 Novemba 1986), anajulikana sana kama Nani'", ni mwanakandanda wing’a wa Kireno na anazichezea klabu ya Kiingereza ya Manchester United na timu ya taifa ya kandanda ya Kireno.
Maisha Yake ya Awali.
Baada ya kuzaliwa katika sehemu ya Praia, Cape Verde, Nani alihamia Ureno pamoja na familia yake akiwa na umri mdogo. Alilelewa na shangazi yake Antonia katika wilaya ya Amadora mjini Lisbon, [5] ambapo yeye na rafiki yake wa utotoni, mchezaji wa kiungo cha kati Manuel Fernandes, walikuwa wanacheza kandanda pamoja.
Wasifu wa Mapema.
Nani alikuwa mkubwa akiishabikia Porto na alicheza kandanda ya vijana sambamba na Ricardo Vaz Te katika klabu ya vijana ya Massamá Real Sport Clube, [9] kabla ya kujiunga na kikosi cha vijana cha Sporting CP.
Sporting CP.
Nani alicheza mechi yake ya kwanza ya Sporting katika msimu wa 2005-06, alicheza mechi 29 na alifunga mabao manne.. Katika msimu wake wa pili, alikuwa na idadi sawa kwani alicheza mechi 29 na alifunga mabao tano. Pia alicheza katika mechi sita za Ulaya na kufunga bao mara moja.
Manchester United.
Nani aliuziwa Manchester United kwa kitita cha ada ambacho hakikutambuliwa, [12] lakini linadhaniwa kuwa kati ya paundi milioni (£) 14 na 17, asilimia tano ambayo ililipwa kwa Real de Massamá. Alipasi matibabu yake tarehe 6 Juni 2007, na kusaini mkataba wa miaka mitano.
Nani alifunga katika mechi yake ya kwanza katika mechi ya kirafiki ya kabla ya msimu dhidi ya Shenzhen Shangqingyin, mechi ambayo United ilishinda kwa mabao 6 bila jibu. Pia alifunga katika mechi iliyofuata dhidi ya Guangzhou Pharmaceutical kwa kuinua mpira upande wa kulia wa lango kutoka upande wa kushoto wa eneo la penalti. Nani aliamua kuweka rekodi sawa baada ya ripoti zilipendekeza kuwa alikuwa amepigwa marufuku na Alex Ferguson kupiga "Somersault" yake ya kawaida akisherehekea mabao yake kwani ilihofiwa atajijeruhi. "Hiyo siyo kweli", alisema. "Ferguson hajawahi kusema nami kuhusu suala hili na mimi nitaendelea kusherehekea mabao kwa njia hii. Mazungumzo yake na nami ni mazungumzo ya kawaida, kama mazungumzo ambayo anayo na wachezaji wote ".
Nani alicheza mechi yake ya kwanza ya ushindani ya Manchester United tarehe 5 Agosti 2007, akija kama mbadala katika Community Shield dhidi ya Chelsea. United ilipewa nyara baada ya kushinda mechi hii kupitia mikwaju ya penalti 3-0, kufuatia sare ya 1-1 katika muda wa kawaida. Hii ilifuatiwa na bao la tatu la Nani kwa klabu siku tatu baadaye, wakati yeye alifunga dhidi ya Glentoran.
Mechi ya kwanza ya Nani ya ligi kuu ya Uingereza ilikuwa katika mechi ya ufunguzi ya nyumbani, Manchester United ikiwa mwenyeji wa Reading tarehe 12 Agosti na Nani aliingia kama mbadala kwa Wayne Rooney, ambaye alipata jeraha la mguu.] Manmo 26 Agosti 2007, Nani alifunga bao lake la kwanza la ushindani la Manchester United, bao la ushindi kutoka yadi 30 katika dakika ya 69 dhidi ya Tottenham Hotspur. Pia Nani aliandaa mabao muhimu kwa Louis Saha na Nemanja Vidic na kuruhusu Manchester United kuzicharaza Everton na Sunderland 1-0. Pia alifunga bao maarufu dhidi ya Middlesbrough, ambayo ilianzisha ushindi wa 4-1. Hii ilikuwa mechi ya kwanza ambayo ilidhaniwa kwamba Wayne Rooney na Carlos Tevez walionyesha ahadi ya kwanza ya kweli ya kufomu ushirikiano mzuri. Alirudi kwa klabu yake ya zamani, Sporting, katika mechi ya ligi ya Mabingwa barani Ulaya mwezi wa Septemba, ingawa ilikuwa mwenzake na mchezaji wa zamani wa Sporting Cristiano Ronaldo ambaye alifunga bao la ushindi katika ushindi wa 1-0.
Nani alimchenga Francesc Fabregas mwaka wa 2008
Mnamo 16 Februari 2008, Nani alikuwa mchezaji bora katika mechi dhidi ya Arsenal katika raundi ya nne Kombe la FA, bao lake na pasi mbili alizoziandaa zilizosababisha mabao ziliisaidia United kushinda mechi hiyo 4-0 dhidi ya wapinzani wao jadi. Katika mechi hiyo, Nani alihusika katika ubishi pamoja na nahodha William Gallas wa Arsenal ambaye aliona kwamba Mreno alikuwa "anamadharau". Baada ya mechi, pia Arsène Wenger hakuwa amefurahishwa na kitendo cha Nani huku Gilberto Silva akisema kuwa Nani alikuwa na "kuchwa kubwa (ujeuri)".
Tarehe 23 Machi 2008, Nani aliandaa bao la pili na kufunga bao la mwisho katika ushindi wa 3-0 dhidi ya wapinzani wao wa jadi Liverpool, katika madakika ya 79 na 81 mtawalia, baada ya kuingia uwanjani kama mbadala.
Tarehe 3 Mei, kuelekea mwisho wa ushindi wa 4-1 dhidi ya West Ham United, Nani alionyeshwa kadi nyekundu kwa mara ya kwanza katika wasifu wake wa Manchester United kwa kumgonga kichwa difenda wa West Ham Lucas Neill.
Tarehe 21 Mei, Nani aliingia kama mbadala wa Wayne Rooney katika fainali ya kombe la mabingwa barani Ulaya la UEFA mwaka wa 2008 mechi ambayo Manchester United iliicharaza Chelsea 6-5 kupitia mikwaju ya penalti kufuatia sare ya 1-1 baada ya muda wa ziada. Nani aliuchapaa na kuufunga penalti muhimu wa tano wa Manchester United.
Nani alifunga bao lake la kwanza la msimu wa 2008-09 tarehe 23 Septemba 2008, alifunga bao katika dakika ya mwisho katika ushindi wa 3-1 dhidi ya Middlesbrough katika raundi ya Nne ya kombe la Carling. Tarehe 18 Oktoba, alifunga kutoka kwa pasi aliloliandaa Wayne Rooney na kusaidia United katika ushindi wa 4-0 dhidi ya West Bromwich Albion katika uwanja wa Old Trafford. Manmo 20 Januari 2009, alifunga bao la kwanza katika ushindi wa 4-2 nyumbani dhidi ya Derby County katika mechi ya pili ya nusu fainali ya Kombe la carling.
Nani alifunga katika dakika ya 10 katika FA Community Shield mwaka wa 2009, lakini United ilipoteza mechi hiyo kupitia mikwaju ya penalti kufuatia sare ya 2-2. Nani alijeruhiwa begani wakati wa mechi hiyo, ambayo awali ilitarajiwa kumweka hadi mwanzo wa msimu, [53] lakini alipona na kuichezea Ureno dakika 17 dhidi ya Liechtenstein tarehe 12 Agosti, [55] na kuanza mechi dhidi ya Birmingham City tarehe 16 Agosti. Ingawa aliandaa pasi lililomsababisha Wayne Rooney kufunga bao la ushindi katika dakika ya 34, Ryan Giggs aliingia kama mbadala wake baada ya nusu ya kwanza ya mechi.] Kuondoka kwa Cristiano Ronaldo kwenda Real Madrid kulimaanisha kuwa kungekuwa na wachezaji wengi ambao wangetaka kuchukua majukumu ya “free-kick” na Nani alichapa na kufunga bao lake la kwanza la msimu wa 2009-10 kutoka kwa “free-kick” dhidi ya Wigan athletic, katika ushindi wa 5-0 ugenini.
Wasifu wa Kimataifa.
Nani mwanachama mwenye umri mdogo zaidi katika kikosi cha vijana wasiozidi umri wa miaka 21 katika mashindano ya vijana wasiozidi umri wa miaka 21 ya UEFA mwaka wa 2006. Alicheza mechi yake ya kwanza ya timu kuu ya Kireno tarehe 1 Septemba 2006 na alifunga bao katika kushindwa kwa Ureno kwa mabao 4-2 dhidi ya Denmark katika mechi ya kirafiki.
Nani alikuwa mwanachama wa kawaida wa kikosi cha Kireno katika mechi za kufuzu kushiriki katika Euro 2008 UEFA, na alifunga bao moja kati ya mbili katika ushindi wa 2-1 dhidi ya Ubelgiji tarehe 2 Juni 2007. Pia alimwandalia pasi safi mchezaji mwenzake Ricardo Quaresma aliyefunga bao katika mechi ya kirafiki dhidi ya Italia tarehe 6 Februari 2008. Fomu ya Nani kwa Manchester United wakati wa msimu wa 2007-08 hatimaye ilimwezesha kupata mwito kwa kikosi cha wachezaji 23 cha Luiz Felipe Scolari kwa ajili ya Euro 2008, pamoja na mchezaji mwenzake wa klabu Cristiano Ronaldo. Nadra alitumika katika kampeni hiyo, lakini aliweza kuanda pasi safi iliyomsababisha Helder Postiga kufunga bao baada ya kuingai katika dakika 15 za mwisho katika robo fainali dhidi ya Ujerumani tarehe 19 Juni 2008. Ureno hatimaye ilipoteza mechi hiyo 3-2.
Kusherehekea.
Nani husherehekea mabao yake kwa "mfu" au, kwa Kiingereza, "mruko ya kifo", sawa na ule wa Obafemi Martins na Lomana LuaLua. Njia hii ya kusheherekea, asili yake ni nyumbani anakotoka Nani katika "capoeira", ambayo alikuwa anaifanyia mazoezi kama mtoto. Kwa muda, iliripotiwa kwamba meneja wa Manchester United, Alex Ferguson, alikuwa amempiga marufuku Nani kutosherehekea bao namna hiyo, kuogopea usalama wake, [68] ingawa kamwe hii haikuungwa mkono na maneno yoyote ya moja kwa moja kutoka kwa Ferguson au Nani. Licha ya walidhani marufuku, Nani imeendelea kuadhimisha katika namna hii.
Takwimu ya Wasifu.
"Takwimu sahihi kama ya kucheza mechi 8 Novemba 2009"
