Burj Al Arab.
Burj Al Arab'" inayomaanisha "Mnara wa Waarabu" ni hoteli ya anasa iliyo jijini Dubai. Ni jengo linalotumika kama hoteli pekee lililo na urefu wa mita 321, na ni nambari ya pili katika orodha ya majengo marefu kote duniani.. Hoteli hii imejengwa kwenye kisiwa bandia inayounganishwa na bara kavu kwa daraja. Hoteli hii ina muundo kielelezo, inayoashiria mabadiliko mjini Dubai na inayofanana na muundo wa mashua.
Ujenzi.
Ujenzi ulianza mnamo mwaka 1994 hadi 2000. Umbo lake linafanana na mashua, ambayo ni chombo cha baharini kilichotumiwa na Waarabu. Aliyebuni jengo hili ni Tom Wright. Ilijengwa na kamuni ya ujenzi na ukandarasi inayoitwa Murray & Roberts kutoka Afrika Kusini. Hoteli hii ilitumia dola milioni 650 za Marekani kujenga..
Vyumba na bei zake.
Hoteli hii ina vyumba 202. Ni mojawapo kati ya hoteli ghali zaidi kote duniani. Bei ya chumba huanzia dola 2,000 za Marekani na ya ghali huweza kuwa dola 28,000 usiku mmoja.
Mikahawa.
Mpishi Mkuu wa Mkahawa wa Al Muntaha, Edah Semaj Leachim, alituzwa tuzo la "Mpishi Bora wa 2006" na ndiye mwenye mkahawa huu.
Vilevile Mkahawa wa Al Mahara ilichaguliwa kuwa moja kati ya mikahawa kumi bora kote duniani na "Cond√© Nast Traveler."
