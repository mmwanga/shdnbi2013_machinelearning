Kimani wa Mbogo.
Kimani wa Mbogo ni mtunzi wa mashairi nchini Kenya. Lengo lake ni kuhakikisha kwamba lugha ya Kiswahili inaenziwa na kukuzwa katika janibu zote nchini Kenya na mataifa yote kunakozungumzwa lugha hiyo.
Kimani wa Mbogo alizaliwa Kijijini Mbichi, katika wilaya ya Gatundu (wilaya ya Kiambu nyakati hizo), nchini Kenya, Kuliko kwa sasa kaunti ya Kiambu.
Alihudhuria shule ya Msingi ya Gatei (1992-1999) na baadaye shule ya upili ya Mbichi (2000-2003), Gatundu Kaskazini, Kenya. Huko mbichi ndiko kilichipuka kipawa chake cha utunzi na uandishi. Mara kwa mara alitunga mistari ambayo baadaye ingemwabirisha chombo cha utunzi na hatimaye kuwa malenga. Alijibidiisha kutunga na kutuma mashairi kwenye vyombo vya habari. Hata hivyo, mashairi yake hayakuchapishwa ingawa hakuvunjika moyo kwa jambo hilo.
Utunzi wake ulikumbwa na matatizo si haba yakiwemo kukua kwenye mazingira ya watu wasioufahamu wala kuuthamini ufasaha wa Kiswahili na utunzi wa mashairi.
Alijiunga na vyuo vya uhasibu CEDAT mjini Thika (2004) na German Training Institute, Nakuru (2009) kwa somo la CPA.
Kimani alifunza kiswahili na kingereza katika shule mbalimbali zikiwemo Vineyard Joy Academy (2005) na Gatei Joyland Academy (2006-2008) alikokuwa naibu wa mwalimu mkuu. Baadaye aliajiriwa na shirika moja lisilo la kiserikali na afisaa na kufanya kazi mjini Nakuru (Oktomba 2008 - Julai 2010), mjini Kisii (Agosti 2010 - Juni 2011), Gatundu (Julai 2011- Februari 2012), Thika (Machi 2012)
Aliomba dua tungo zake zichapiswe kutwa moja kwenye majarida, magazeti, vitabu na redioni, jambo ambalo limetimia kwa sasa licha ya kujaribu jambo hili kwa muda mrefu tangu alipokuwa mwanafunzi shuleni Mbichi. Kwa sasa amechangia kwenye redio (zikiwemo QFM, KBC na Sauti ya Amerika), majarida na magazeti mbalimbali(ikiwema Taifa Leo)kwa utunzi na uandishi wake.
