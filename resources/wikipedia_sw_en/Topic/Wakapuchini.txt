Wakapuchini.
Wakapuchini ni watawa Wafransisko wa Kanisa Katoliki.
Idadi yao inapita ndugu wanaume 10,000 duniani kote wakiongozwa na ndugu Mauro JÃ¶hri wa kanda ya Uswisi. Ni shirika la kiume la nne kwa wingi wa watawa.
Maana ya jina.
Jina linatokana na neno la Kiitalia "cappuccio", lenye maana ya kikofia kilichoshonwa kwenye kanzu yao ya rangi ya kahawia.
Historia.
Tawi hilo lilianzishwa na Mathayo wa Bascio pamoja na Ludoviko wa Fossombrone na Rafaeli wa Fossombrone, ambao walilenga maisha ya kifukara kuliko yaliyofuatwa na Ndugu Wadogo wenzao.
Urekebisho huo, uliojitahidi sana kufuata kikamilifu kanuni ya Ndugu Wadogo na mifano ya mwanzilishi, Fransisko wa Asizi, ulipata kibali cha Papa Klementi VII mwaka 1528.
Baada ya hapo shirika likaenea na kuzaa matunda mengi ya utakatifu kuanzia bradha Felix wa Cantalice hadi Pio wa Pietrelcina.
Takwimu.
Mnamo tarehe 31 Desemba 2011, Wakapuchini duniali walikuwa 10.364, kati yao mapadri 6.968. Wako katika nchi 106: Afrika 1321; Amerika ya Kilatini 1720; Amerika ya Kaskazini 662; Asia-Oceania 2283; Ulaya 4378.
