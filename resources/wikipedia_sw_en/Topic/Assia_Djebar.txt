Assia Djebar.
Assia Djebar'" () ni jina la kuandika la "'Fatima-Zohra Imalayen'" (amezaliwa tar. 30 Juni 1936), yeye ni mwandishi wa riwaya, mtafsirishaji na mtengenezeji wa filamu. Kazi zake nyingine uhusu vikwazo vinavyowakumba wanawake, na anafahamika kwa mtazamo wake wa kuunga mkono wanawake. Djebar hutazamwa kama mmoja wa waandishi maarufu zaidi na wenye ushawishi mkubwa katika eneo la Afrika Kaskazini. Aluchaguliwa kwa Académie française mnamo tarehe 16 Juni, mwaka wa 2005, mwanamke wa kwanza kutoka eneo la Maghreb kutambuliwa kwa njia hiyo.
Maisha ya Mapema.
Djebar alizaliwa katika eneo la Cherchell, mji mdogo wa pwani karibu na Algiers. Familia yake iliishi katika kijiji kidogo cha karibu kilichoitwa Mouzaïaville. Pale, alienda shuleni ambapo babake alifunza Kifaransa. Baadaye alienda shule ya mabweni katika eneo la Blida. Mnamo mwaka wa 1955, Djebar alikuwa mwanamke wa kwanza wa Kialjeria kukubaliwa katika École Normale Supérieure, taasisi ya ufunzi ya kipekee katika eneo la Paris.
Taaluma.
Mnamo mwaka wa 1957, alichapisha riwaya yake ya kwanza, "La Soif" ("Kiu "). Huku akiogopa kuwa babake hangependa yeye kuandika, alichapisha kitabu hicho akitumia jina la kuandika Assia Djebar. Kitabu kingine, "Les Impatients", kichapishwa mwaka uliofuata. Pia mnamo mwaka wa 1958, yeye na Ahmed Ould-Rouïs alianza walianza ndoa ambayo mwishowe iliisha alipotalakiwa.
Mnamo mwaka wa 1962, Djebar alichapisha riwaya ya "Les Enfants du Nouveau Monde", na alifuata mnamo mwaka wa 1967 na "Les Alouettes Naïves". Alioa tena mnamo mwaka wa 1980. Mumewe wa pili alikuwa malenga wa Kialjeria Malek Alloula. Wote wawili wanaishi mjini Paris, Ufaransa.
Mnamo mwaka wa 2005, Djebar alikubaliwa katika Académie Française, taasisi ya kifahari yenye jukumu la kulinda mapokeo ya lugha ya Kifaransa.
Hivi sasa yeye ni profesa wa fasihi ya Kifaransa katika Chuo Kukuu cha New York.
Tuzo.
Mnamo mwaka wa 1996, Djebar alishinda tuzo maarufu la Kimataifa la Neustadt la Fasihikwa mchango aliofanyia fasihi Duniani. Mwaka uliofuata, alipeleka nyumbani Tuzo la Yourcenar. Djebar pia amependekezwa mara nyingi kwa tuzo la la Nobel la Fasihi.
Uchambuzi.
«Immortelle» Éditorial. In: Le Monde, Samedi 18 juin 2005, p 17
