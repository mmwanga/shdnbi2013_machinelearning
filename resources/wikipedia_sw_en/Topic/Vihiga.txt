Vihiga.
Vihiga'" ni mji nchini Kenya ulioko eneo la mashariki mwa upande wa Msitu Kakamega. Mji huu uko kando ya barabara ya Kisumu na Kakamega na kilomita tano tu kaskazini ya ikweta. Vihiga umebeba jina sawia na wilaya yake, Wilaya ya Vihiga, ambayo ni moja ya wilaya nane katika Mkoa wa Magharibi wa Kenya. Manisipaa ya Vihiga ina idadi ya wakaazi wa mjini 19,000 na idadi ya wakaazi waliochanganyika ya 98,189 (sensa ya 1999).
Manisipaa ya Vihiga ina wadi sita, mbili kati yazo(Central Maragoli na Wamuluma) ziko katika eneo bunge la Vihiga huku nne zilizobaki (Chavakali, Izawa, Lyaduywa na Maragoli Kaskazini) ni sehemu ya eneo bunge la Sabatia. Katika uchaguzi mkuu wa mwaka 2002,viti vyote sita vya baraza vililishindwa na National Rainbow Coalition.
Maragoli ndio kabila kuu katika eneo hili na mji huu hujulikana pia wakati mwingine kama "'Maragoli. Tiriki,Idakho na Banyore ndio makabila mengine katika eneo hili. Kama wilaya, Vihiga ina makao makuu ya utawala wake katika mji wa Mbale, ulioko katuka manisipaa ya Vihiga. Vihiga pia ni jina la moja ya divisheni ndani yake. Divisheni zingine ni pamoja na Sabatia, Hamisi, Lwanda na Emuhaya. Watu wanaoishi Vihiga hujitambulisha kimsingi kama "Wamaragoli" na wanazungumza lugha inayoitwa Kimaragoli. Lugha hii ni tofauti kabisa kati ya makabila mengine ya Waluhya na ndiyo lugha ya kwanza ya Kiluhya kutafsiriwa katika Biblia. Wengi wa Wamaragoli walioongoka ndani ya dhehebu ya Wakristo, ya Quaker,ambayo bado inafuatilia hadi wa leo.
