Ashley Scott.
Ashley McCall Scott (amezaliwa tar. 13 Julai 1977) ni mwigizaji filamu na tamthilia-mwanamitindo wa zamani kutoka nchini Marekani. Anajulikana zaidi kwa vipindi vya televisheni na filamu. Moja kati ya tamthilia alizoigiza Ashley ni kama ifutavyo: Dark Angel, Birds of Prey, na Jericho.
Maisha ya awali.
Scott alizaliwa mjini Metairie, Louisiana na mzee Joe Scott, mwuguzi, na bibie Andrea Meister, msaidizi wa ofisini (sekretari). Scott alikulia mjini Charleston, South Carolina. Scott ni wa pili kuzaliwa kati ya watoto wawili wa kiume wa mzee Joe Scott. Scott ni miongoni mwa wanamitindo walioanza shughuli hizo wakiwa bado wadogo.
Wakati anaishi mjini Charleston akajiingiza katika mashindano ya kumtafuta mtu mwenye kipaji ya Millie Lewis Talent Competition. Kwa bahati nzuri akabahatika kuibuka mshindi katika mashindano hayo. Baada ya shinda hilo kwisha Scott akaelekea zake mjini New York kimasomo na kwenda kujifua zaidi kimaswala ya uwanamitindo.
Alienda huku na kule kutafuta njia mbadala ya kuwa mwanamitindo bora, kwa bahati nzuri akakuingikia mjini Miami na kuwa mwanamitindo bora wa Elite Miami. Kuanzia hapo tena akawa mwanatindo hai mwenye ukihitajika sehemu mbalimbali.
Pia akawahi kutolewa katika magazeti na vitabu mbalimbali na akawa anapata safari nyingi nchi za nje, ikiwemo, Paris na London. Pia akawa miongoni mwa wanamitindo wenye mvuto wa kutolewa katika magazeti kila wiki.
