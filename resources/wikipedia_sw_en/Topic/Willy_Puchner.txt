Willy Puchner.
Willy Puchner'" ni mtu kutoka nchi ya Austria, amezaliwa tarehe 15 Machi 1952. Puchner ni mpiga picha, msanii, mchoraji na mtunzi.
Historia yake.
Puchner amezaliwa na kulelewa kijijini Mistelbach an der Zaya, Austria ya Chini,
ambako wazazi wake walikuwa na studio ya kupigia picha. Mnamo
mwaka 1967 alihamia Vienna alikokwenda kujifunza upigaji wa picha
katika Taasisi ya Utafiti na Mafunzo ya Shirikisho la Vienna iliyo chuo cha sanaa
Baada ya kuhitimu mwaka 1974, alifanya kazi ya ukufunzi katika
chuo hicho kwa miaka miwili. Kuanzia mwaka 1978, Puchner alifanya
kazi kama mpiga picha na mwandishi wa kujitegemea akiwa na makazi
yake jijini Vienna hadi mwaka 1983 alipoanza mafunzo ya
falsafa, historia na elimu ya jamii.
Puchner alihitimu mafunzo hayo na kupata Shahada ya Uzamili katika
somo la falsafa mnamo mwaka 1988. Tasnifu yake aliiita "Über
private Fotografie" (Kijerumani kwa "Upigaji picha wa watu binafsi"). Kuanzia mwaka
1988 ametoa mihadhara mbali mbali juu ya "Upigaji picha wa watu binafsi" katika vyuo vikuu, nyumba za makumbusho na vituo vya
maonyesho. Kuanzia mwaka 1989 Puchner amekuwa akifanya kazi mara
kwa mara na hufanya kazi na gazeti la "Wiener Zeitung", (gazeti
la zamani la kila siku kuliko gazeti lolote duniani).
Vile vile, Willy Puchner hupendelea kufanya kazi na watu wenye umri
mkubwa na alianzisha miradi kama "Die 90 jährigen" (Wenye umri wa
miaka 90), "Dialog mit dem Alter" (Mjadala na uzee), "Die 100-jährigen" (Wenye umri wa miaka 100),
"Lebensgeschichte und Fotografie" (Wasifu na upigaji picha) na
"Liebe im Alter" (Mapenzi katika uzee).
Machapisho.
Extrablatt, konkret, Stern, Geo, Life, Mare, Corriere della Sera, Marco Polo, Universum, Falter, Wiener Zeitung
