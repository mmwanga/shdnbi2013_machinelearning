Guru Granth Sahib.
Kalasinga akisoma Adi Granth katika Gurudwara.
Guru Granth Sahib'" (kwa Kipunjabi: ਸ਼੍ਰੀ ਗੁਰੂ ਗ੍ਰੰਥ ਸਾਹਿਬ ਜੀ "gurū granth sāhib") au Adi Granth ni jina la kitabu kitakatifu cha dini ya Kalasinga (Usikhi).
Adi Granth inamaanisha "kitabu asilia". Guru Granth Sahib ni jina linaloeleza heshima kwa maandiko haya kama kiongozi wa kiroho: "Guru" ni cheo cha kiongozi wa kiroho, "Granth" ni "kitabu", na "Sahib" ni namna ya kumwita mkubwa kama "Bwana". Kwa hiyo kitabu hiki huheshimiwa kama kiongozi mkuu wa dini hii.
Yaliyomo ya kitabu ni ayat za nyimbo, sala na mafundisho yaliyotokana na maguru watano wa kwanza wa Kalasinga. Guru wa tano alikusanya ayat hizo na kuzipanga kama kitabu.
Guru wa kumi alithibitisha mkusanyo huu na kama mfuasi wake aliutangaza kuwa kiongozi wa jumuiya yote tarehe 7 Oktoba 1708.
