Birgita wa Sweden.
Brigita akiwa amevaa kanzu na taji la shirika lake.
Birgita wa Uswidi'" (Finsta, Uswidi, 3 Juni 1303 â€“ Roma, Italia, 23 Julai 1373) alikuwa Mkristo wa Utawa wa Tatu wa Mt. Fransisko, halafu mwanzilishi wa shirika la Mwokozi Mtakatifu.
Alitangazwa mtakatifu na Papa Bonifasi IX mwaka 1391, halafu msimamizi mmojawapo wa Ulaya na Papa Yohane Paulo II mwaka 1999.
Maisha ya awali.
Birgita alizaliwa huko Finsta, katika mkoa wa Uppland (Uswidi), katika familia ya masharifu.
Sehemu ya kwanza ya maisha yake ni ya mke mwenye watoto 8, ambao wa pili kati yao anaheshimiwa pia kama mtakatifu Katerina wa Uswidi. Pamoja na mume wake, sharifu Ulf Gudmarsson, alisoma Biblia, alianzisha hospitali na kuhudumia maskini.
Kutokana na kipaji chake kama mlezi aliitwa kwenye ikulu huko Stockholm, na hatimaye alifanya hija huko Santiago wa Compostela (Hispania).
Baada ya kufiwa.
Kisha kufiwa mume wake mwaka 1344 alijisikia kuhama nchi yake ili kuanza utume mpya akahamia Roma (1349).
Baada ya kuhiji mahali pengi Italia, kati ya miaka 1371 na 1372 alitembelea Nchi Takatifu, alipojionea mahali alipoishi Yesu.
Alisema kuwa huko Yerusalemu alipewa ujumbe wa Bikira Maria wa kurudi Ulaya.
Huko aliwatabiria matukio mapapa na wafalme na kuwaonya vikali kuhusu urekebisho wa maadili ya Wakristo, akidai anawasiliana na Yesu Kristo.
Kutokana na mafumbo hayo alitunga sala 15 zilizoenea sana.
Mojawapo kati ya Sala 15 alizozitunga.
Usifiwe, Bwana wangu Yesu Kristo, kwa kuwahi kutabiri kifo chako,
kwa kugeuza kwa namna ya ajabu, katika karamu ya mwisho,
mkate wa kawaida uwe mwili wako mtukufu,
kama ukumbusho wa mateso yako mastahivu,
kwa kuwaosha miguu kwa mikono yako mitakatifu na azizi,
ukionyesha hivyo ukuu usio na mipaka wa unyenyekevu wako.
Heshima kwako, Bwana wangu Yesu Kristo,
kwa kutoka jasho la damu katika mwili wako usio na kosa
kwa hofu ya mateso na kifo,
na kwa kutekeleza hata hivyo ukombozi wetu uliotamani kuutimiza,
ukionyesha hivyo wazi upendo wako kwa binadamu.
Usifiwe, Bwana wangu Yesu Kristo, kwa kupelekwa kwa Kayafa
na kuruhusu kwa unyenyekevu wako uhukumiwe na Pilato,
Utukufu kwako, Bwana wangu Yesu Kristo, kwa kudhihakiwa pale ambapo,
kisha kuvikwa nguo ya zambarau, ulitiwa taji la miba mikali sana,
na kwa kuvumilia kwa subira isiyo na mipaka kwamba
uso wako mtukufu ujae mate, macho yako yafunikwe,
mashavu yako yapigwe kwa nguvu na mikono ya kikafiri ya watu waovu.
Sifa kwako, Bwana wangu Yesu Kristo,
kwa kuruhusu kwa uvumilivu mkubwa ufungwe kwenye nguzo,
upelekwe mahakamani kwa Pilato umejaa damu,
uonekane kama mwanakondoo asiye na kosa anayepelekwa machinjoni.
Heshima kwako, Bwana wangu Yesu Kristo,
kwa kukubali kuhukumiwa katika mwili wako mtakatifu,
kwa kubeba kwa uchungu msalaba juu ya mabega yako matakatifu,
na kwa kutaka kupigiliwa misumari katika mbao za adhabu,
kisha kuburutwa kikatili hadi mahali pa mateso na kuvuliwa nguo zako.
kwa kuelekeza kwa unyenyekevu, kati ya mateso hayo,
macho yako yaliyojaa upendo na wema kwa Mama yako mstahivu sana,
wala kukubali kosa dogo namna gani,
na kwa kumfariji ukimkabidhi kwa ulinzi mwaminifu wa mwanafunzi wako.
Uhimidiwe milele, Bwana wangu Yesu Kristo,
kwa kuwapa wakosefu wote, wakati wa kihoro chako,
tumaini la msamaha ulipomuahidia kwa huruma
Sifa ya milele kwako, Bwana wangu Yesu Kristo,
kwa kila saa uliyovumilia msalabani kwa ajili yetu wakosefu
kwa kuwa uchungu mkali sana wa majeraha yako
ulikuwa ukipenya vibaya mno roho yako yenye heri
na kuchoma kikatili moyo wako mtakatifu sana,
mpaka pale ambapo, moyo ukishindwa kazi, ulitoa kwa heri roho yako
uliikabidhi kwa unyenyekevu wote mikononi mwa Mungu Baba,
ukabaki mfu, ukiwa na mwili baridi.
kwa kukomboa roho za watu kwa damu yako azizi
na kwa kifo chako kitakatifu sana,
na kwa kuzirudisha kwa huruma katika uzima wa milele toka uhamishoni.
kwa kukubali mkuki ukuchome ubavu na moyo kwa wokovu wetu,
na kwa damu azizi na maji
vilivyobubujika kutoka ubavu huo kwa ukombozi wetu.
Utukufu kwako, Bwana wangu Yesu Kristo,
kwa kutaka mwili wako mbarikiwa ushushwe toka msalabani
ukabidhiwe mikononi mwa Mama mwenye huzuni na kuvikwa naye,
halafu ufungwe katika kaburi na kulindwa na askari.
Heshima ya milele kwako, Bwana wangu Yesu Kristo,
kwa kufufuka kutoka wafu siku ya tatu
na kwa kukutana hai na wale uliowachagua;
kwa kupaa mbinguni, siku arubaini baadaye, ukitazamwa na wengi
na kwa kutawaza huko juu kwa heshima marafiki wako uliowatoa kuzimu.
Shangwe na sifa ya milele kwako, Bwana Yesu Kristo,
kwa kumtuma Roho Mtakatifu mioyoni mwa wanafunzi
na kwa kushirikisha roho zao upendo mkuu wa Kimungu.
Uhimidiwe, usifiwe na kutukuzwa milele, Bwana wangu Yesu,
uliyeketi katika kiti che enzi kwenye ufalme wako wa mbinguni,
mwenye mwili hai pamoja na viungo vyako vitakatifu vyote,
uhukumu roho za wote walio hai na waliokufa:
wewe unayeishi na kutawala pamoja na Baba na Roho Mtakatifu
