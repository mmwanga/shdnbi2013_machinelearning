Karolo Lwanga.
Karolo Lwanga katikati ya wafiadini wenzake 21 katika mchoro wa Albert Wider wa mwaka1962.
Karolo Lwanga ndiye maarufu zaidi kati ya wafiadini wa Uganda waliouawa kwa amri ya kabaka Mwanga II (dhuluma za miaka 1885 - 1887).
Pamoja na wenzake anaheshimiwa na Kanisa Katoliki kama mtakatifu. Wote pamoja walitangazwa na Papa Benedikto XV kuwa wenye heri tarehe 6 Juni 1920, halafu na Papa Paulo VI kuwa watakatifu tarehe 8 Oktoba 1964.
Maisha.
Alizaliwa Bulimu mwaka 1865 na kufariki Namugongo
Alikuwa mkuu wa wahudumu katika ikulu ya mfalme wa Buganda: kisha kumuamini Yesu Kristo na kubatizwa na Wamisionari wa Afrika wa kardinali Charles Lavigerie, alitetea kwa ushujaa imani hiyo na maadili yanayotokana nayo akiwahimiza mpaka mwisho wenzake kudumu waaminifu hadi kifodini.
