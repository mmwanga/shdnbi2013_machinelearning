Mpumalanga.
Mpumalanga'" "(kabla ya 2002 iliitwa Eastern Transvaal)" ni moja kati ya majimbo 9 za Afrika Kusini. Kuna wakazi 3,364,000 (2001) kwenye eno la 79,512 km². Jimbo lilianzishwa mwaka 1994 kutokana na sehemu za jimbo la awali la Transvaal na maeneo ya bantustan KaNgwane, KwaNdebele na Lebowa. Mji mkuu ni Nelspruit.
Neno Mpumalanga limetokana katika lugha ya Kiswazi likimaanisha "mahali pa macheo".
Jiografia.
Mpumalanga imepakana na Uswazi na Msumbiji halafu na majimbo ya KwaZulu-Natal, Dola Huru, Gauteng na Limpopo. Hifadhi ya Kruger ambayo ni hifadhi ya wanyama mashuhuri imo jimboni.
Kuna kanda mbili za tambarare za juu penye usimbishaji kidogo na tambarare za duni penye mvua nyingi.
Kilimo.
Sehemu kubwa ya eneo hutumiwa kwa kilimo. Mazao ni pamoja na mahindi, ngano, ntama, alizeti, soya, karanga, miwa, mboga, kahawa, chai, pamba, tumbako, machungwa na matgunda mengine.
Misitu huvunwa hasa katika kaskazini penye kiwanda kikubwa cha karatasi cha Ngodwana.
Takriban 14% za eneo hutumiwa kwa mifugo hasa ng'ombe na kondoo.
Migodi.
Kati ya madini yanayochimbwa ni: dhahabu, platini, shabha, makaa mawe na mengi mengine.
Mpumalanga huzalisha 83% za makaa mawe ya Afrika Kusini.
Utalii.
Hifadhi ya Kruger ina eneo la 20,000 km² hutembelewa sana na watalii.
