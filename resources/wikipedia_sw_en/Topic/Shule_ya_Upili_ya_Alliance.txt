Shule ya Upili ya Alliance.
Shule ya Upili ya Alliance ilianzishwa 1 Machi 1926 na Muungano wa Makanisa ya Kiprotestanti, Kanisa la Scotland Mission (inayojulikana kama Kanisa la Afrika Mashariki au PCEA), Kanisa la Jimbo ya Kenya (CPK), African Inland Church (AIC), na Kanisa la Methodist(). Alliance ilikuwa shule ya kwanza nchini kutoa mafunzo ya sekondari kwa wanafunzi wa asili ya Kiafrika humu nchini Kenya.
Shule hii iko Kikuyu, Kenya, takriban kilomita 22 (maili 12) kutoka Nairobi. Alliance ni jirani na shule ya wasichana ya Alliance. Shule hizi mbili zimekuwa na uhusiano kama wa ndugu na dada tangu jadi. Shule ya Upili ya Alliance inasifika sana kwa historia yake tajiri na ubora wa elimu. Alliance imekuwa ikiongoza katika uwanja wa elimu kwa zaida ya miongo nane. Imeorodheshwa katika shule kumi bora tangu uanzilishi wake. Iliorodheshwa kama shule bora nchini katika mwaka wa 2005 katika matokeo ya mtihani ya Kenya Certificate of Secondary Education. Mwaka 2006 iliorodheshwa kama shule ya tatu nchini.
Sala ya Shule.
Iweke mikononi mwako, Ee Bwana, shule hii, ilikazi yake iwekamilifu na maisha yake yenye furaha, iwatoe wanaume walioimarika kimwili, kiakili na kitabia na kwa jina lako na nguvu zako wawatumikie wenzao kikamilifu. Amina.
Ujumbe wa ziada Shule hii inajulikana na jina la kiutani “BUSH”. Jina hili lilitokana na misitu inayo zunguka Alliance kutoka kila upande. Wanafunzi wa shule ya wasichana ya Alliance huita shule hii “Across”, kwa kuwa shule hizi mbili zimetenganishwa na bonde.
