Juda Thadaeus Ruwa'ichi.
Juda Thadeus Ruwa'ichi ni askofu mkuu wa jimbo kuu la Kanisa Katoliki la Mwanza, Tanzania.
Alizaliwa tarehe 30 Januari 1954 katika kijiji cha Legho Mulo, kata ya Kilema Kusini, katika Wilaya ya Moshi Vijijini, mkoa wa Kilimanjaro kama mwana parokia ya Mt. Bernadeta Kilema katika Jimbo Katoliki la Moshi.
Alijiunga na utawa wa Fransisko wa Asizi katika tawi la Wakapuchini.
Mwaka 1981 alipadrishwa akahudumu katika shirika la Ndugu Wadogo (Wafransisko) katika nyadhifa mbalimbali na katika nchi mbalimbali hadi alipoteuliwa na Papa Yohane Paulo II kuwa askofu wa Mbulu mwaka 1999.
Mwaka 2005 alihamishwa kuwa askofu wa Dodoma na tangu Januari 2011 ni askofu mkuu wa Jimbo Kuu la Mwanza.
Tangu mwaka 2006 ni rais wa Baraza la Maaskofu Katoliki Tanzania.
