Natural Born Killaz.
"Natural Born Killaz'" ni single kutoka kwa muungano wa wasanii wawili ambao ni Dr. Dre na Ice Cube. Awali ilinuiwa kwa ajili ya albamu iliyotiwa kapuni ya 'Heltah Skeltah'. Hii ndio mara ya kwanza kwa wawili hawa kuwa pamoja katika single moja tangu enzi za kundi lao la rap N.W.A lilipogawanyika.
Single ilitolewa mnamo mwaka wa 1994 huko nchini Marekani na mwaka wa 1995 huko nchini Uingereza. Kwenye upande wa matayarisho kunashirikishwa Soopafly katika upande wa vinanda na Jewell kwenye upande sauti. Kitangulizi (makadirio yake sekunde 30 kuzidi urefu halisi) wanaoneshwa mume na mke wakielekea nyumbani kupitia kichochoro kisichokaliwa na watu, ambapo walikuwa wakifuatwa kwa nyuma wakaanza kulumbana na na wakazi wa pale.
Japokuwa kitangulizi ni tofauti kwenye video na toleo la sauti yote mawili yanahusisha mauaji na mwishowe kuna sikika sauti ya bunduki. Japokuwa wimbo na video zilitolewa na zimepata umaarufu mkubwa tu sawa na kutolewa kwa filamu ya Oliver Stone, Natural Born Killers, lakini wimbo haujaonekana kwenye filamu hiyo.
