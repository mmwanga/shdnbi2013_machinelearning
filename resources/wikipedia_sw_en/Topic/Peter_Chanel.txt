Peter Chanel.
Mtakatifu Petro Shanel (12 Julai 1803 â€“ 28 Aprili 1841) alikuwa padri mmisionari wa Kanisa Katoliki.
Sikukuu yake ni tarehe 28 Aprili.
Maisha.
Petro Shanel alizaliwa mjini Cuet, Ufaransa mwaka 1803.
Baada ya kupata upadrisho alishughulika na uchungaji nchini mwake kwa miaka michache.
Halafu aliingia Shirika la Maria, akaenda Oceania kuhubiri Injili.
Licha ya matatizo mengi alifaulu kuwaongoa watu kadhaa. Kwa sababu ya kuchukiwa kwa imani ya Ukristo, alikamatwa na kuuawa kwa kupigwa rungu katika kisiwa cha Futuna, mwaka 1841.
