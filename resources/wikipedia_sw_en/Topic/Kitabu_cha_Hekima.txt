Kitabu cha Hekima.
Kitabu cha Hekima'" au "'Hekima ya Solomoni ni cha mwisho kuandikwa (miaka 50 hivi K.K.) katika ya vitabu vya deuterokanoni vya Agano la Kale katika Biblia ya Kikristo.
Hupangwa kati ya vitabu vya hekima, kichwa kinavyodokezwa.
Kama vitabu vyote vya Biblia, hiki pia kinatakiwa kisomwe katika mfululizo wa historia ya wokovu ili kukielewa kadiri ya maendeleo ya ufunuo wa Mungu kwa binadamu.
Mwandishi.
Ingawa mwandishi anajidai kuwa mfalme Solomoni ili kutia maanani ujumbe wake, wataalamu wanasema lugha fasaha na mawazo vinaonyesha wazi asili yake katika mazingira ya Kigiriki ya Aleksandria (Misri).
Alikuwa Myahudi msomi katika dini, falsafa na maadili.
Mafundisho.
Kati ya michango yake upande wa teolojia kuna fundisho la kutokufa kwa roho, lakini pia utabiri juu ya mateso ya Yesu na umilele wa Hekima ya Mungu.
Sala ya kujiombea hekima (Hek 9:1-6).
"Ee Mungu wa baba zetu, Bwana, mwenye kuihifadhi rehema yako,
umevifanya vitu vyote kwa neno lako;
na kwa Hekima yako ukamwumba mwanadamu,
na kumiliki ulimwengu katika utakatifu na kwa haki,
na kutoa hukumu kwa unyofu wa moyo.
ambayo huketi karibu nawe katika kiti chako cha enzi,
wala usinikatae mimi miongoni mwa watumishi wako;
mimi niliye mtumwa wako, na mwana wa mjakazi wako,
mtu dhaifu asiye na siku nyingi,
wala sina nguvu ya kufahamu hukumu na sheria.
Kwa maana mtu ajapokuwa ni mkamilifu miongoni mwa wanadamu,
pasipo Hekima itokayo kwako atahesabiwa kuwa si kitu".
