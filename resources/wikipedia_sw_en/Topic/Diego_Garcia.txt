Diego Garcia.
Diego Garcia ni atolli ya Kiingereza katika Bahari Hindi. Ni sehemu ya funguvisiwa ya Chagos na leo kisiwa cha pekee chenye wakazi ambao ni wanajeshi wa Marekani. Ni kituo kikubwa cha kijeshi cha Marekani katika Bahari Hindi.
Kati ya 1850 na 1965 kisiwa kilikuwa sehemu ya eneo la Morisi. 1965 ilitengwa na Morisi pamoja na funguvisiwa yote. Mwaka 1971 Uingereza ilikodi Diego Gracia kwa jeshi la Marekani. Waamerika walitaka kuwa na kituo cha kijeshi kwenye Bahari Hindi katika mashindano yao na Umoja wa Kisovyeti.
Katika miaka miwili iliyofuata wenyeji wote wa funguvisiwa waliondolewa visiwani. Wakahamishwa na watoto wao wanaishi leo huko Mauritius, Shelisheli na Uingereza. Wengi wao wanapigania haki ya kurudi. Mahakama ya Uingereza iliwaruhusu mwaka 2000 warudi tena lakini serikali imekataa mwaka 2004.
Diego Garcia ilikuwa kituo muhimu katika vita za Marekani huko Afghanistan na Irak. Ndege za kijeshi za aina B-52 zinatoka hapa pamoja na ndege za kubeba petroli.
Marekani ina pia kituo cha manowari zake kisiwani.
