Niobi.
Niobi ni elementi haba na metali ya mpito yenye namba atomia 41 katika mfumo radidia. Hutokea ndani ya mitapo na rangi yake ni ya kijivu ikisafishwa.
Tabia.
Niobi ni metali laini yenye rangi ya kijivu. Tabia zake zafanana sana na Tantali. Niobi tupu inayokaa hewani inapata ganda la oksidi lenye rangi ya kijivu-buluu.
Kutokea.
Haitokei kama elementi tupu lakini ndani ya mitapo mbalimbali kwa kawaida pamoja na Tantali.
Huchimbwa pale ambako mashapo yamekusanya kiasi kikubwa cha niobi ndani yake kwa mfano Brazil na Kanada. Kuna pia akiba zisizotumiwa bado huko Nigeria, Kongo (Kinshasa) na Urusi. Mwaka 2006 jumla la tani 60,000 ilitengenezwa.
Matumizi.
Niobi hutuumiwa hasa katika aloi za feleji na metali kadhaa. Aloi hizi huwa ni imara sana.
