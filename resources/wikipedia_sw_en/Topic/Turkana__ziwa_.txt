Turkana (ziwa).
Ziwa Turkana ni ziwa katika kaskazini yabisi ya Kenya. Haina mto unaotoka na maji yanayoingia inapotea kwa njia ya uvukizaji. Ni ziwa kubwa la Kenya lakini ncha ya kaskazini iko ndani ya Ethiopia.
Umbo la ziwa ni kama kanda ndefu linaloelea kutoka kaskazini kwenda kusini. Urefu wa ziwa ni kilomita 290, upana wake hadi kilomita 32. Eneo la maji ni 6,405 km². Ndani ya ziwa kuna visiwa vitatu vidogo vinyvoitwa Kisiwa cha kusini, cha kati na cha kaskazini.
Turkana ni ziwa la magadi lakini maji yake hunywewa na watu na wanyama.
Jina.
Wenyeji asilia wa ziwa wametumia majina mbalimbali kufuatana na lugha zao. Waturkana hutumia "anam Ka'alakol" yaani "ziwa la samaki wengi". Wapelelezi wazungu wa karne ya 19 walisikia jina la "Basso Narok" inagwa haieleweki hii ilikuwa lugha gani.
Kimataifa jina lilijulikana kwa jina la "Ziwa Rudolph" (Rudolfsee, Lake Rudolph) lililotolewa na mpelelezi Mhungaria Sámuel Teleki kwa heshima ya mtemi Rudolph mtoto wa mfalme wa Austria-Hungaria.
