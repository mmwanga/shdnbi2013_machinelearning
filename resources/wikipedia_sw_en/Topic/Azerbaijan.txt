Azerbaijan.
Azerbaijan'" "(pia: Azabajani, Azebajani)" ni nchi ya Kaukazi kati ya Ulaya na Asia. Imepakana na bahari ya Kaspi, Urusi, Georgia, Armenia na Uajemi.
Azerbaijan ni pia jina la mikoa miwili katika Uajemi ya magharibi (Azerbaijan ya Mashariki na Azerbaijan ya Magahribi); nchini Uajemi takrian robo ya wakazi ni Waazeri kwa jumla Waazeri katika Uajemi ni wengi kushinda Azerbaijan yenyewe.
Eneo la Nakhichevan ni sehemu ya Azerbaijan ndani ya Armenia inayopakana na Uturuki na Uajemi. Eneo la Nagorno-Karabakh ndani ya Azerbaijan linalokaliwa na Waarmenia lilijitangaza nchi huru mwaka 1991 lakini haikutambuliwa na umma wa kimataifa.
Azerbaijan ni nchi mwanachama wa baraza la Ulaya tangu 2001. Hivyo kisiasa inahesabiwa kuwa sehemu ya Ulaya lakini kijiografia mara nyingi yahesabiwa kuwa sehemu ya Asia ya Magharibi.
Azerbaijan ina historia ndefu lakini siku hizi inakaliwa hasa na Waazeri wanaoongea Kiazeri ambacho ni karibu sana na Kituruki na wengi wao ni Waislamu wa dhehebu la Shia.
Jiografia.
Mlima mkubwa ni Bazardüzü kwenye Kaukazi mwenye kimo cha m 4.466. Ziwa kubwa ni Sarisu lenye eneo la km² 67.
Mto Kura unapita eneo la nchi na kuishia katika Bahari Kaspi baada ya mwendo wa km 1,515.
Azerbaijan ina visiwa viwili vya Pirallahı na Cilov kwenye Bahari Kaspi. Kwenye rasi ya Abşeron kuna mafuta ya petroli.
