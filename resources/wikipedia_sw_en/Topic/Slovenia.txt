Slovenia.
Slovenia ni nchi ndogo ya Ulaya ya Kati kusini ya milima ya Alpi. Imepakana na Italia, ghuba ya Adria ya Mediteranea, Kroatia, Hungaria na Austria. Mji mkuu pia mji mkubwa ni Lyublyana (kislovenia: Ljubljana).
Watu wake ni Waslovenia wenye lugha ya Kislavi ya kusini. Waslavi walihamia Slovenia ya leo katika karne ya 6 BK. Tangu zamani waliishi chini ya utawala wa madola mbalimbali kama vile Dola la Roma, Austria na Yugoslavia hadi kupata uhuru wa kisiasa mara ya kwanza kabisa mwaka 1991 baada ya mwisho wa Shirikisho la Yugoslavia.
Kati ya nchi zote zilizotokana na Yugoslavia ya zamani Slovenia ni nchi yenye uchumi imara.
