Kisii.
Mji wa Kisii ni mji upatikanao Kusini Magharibi mwa Kenya. huu ndio mji mkubwa wa kibiashara katika miinuko ya Gusii.
Kisii ndio mji mkuu wa Wilaya ya Kisii Kati. Awali huu ulikuwa makao makuu ya Wilaya ya Kisii kwa ujumla kabla ya wilaya hiyo kugawanwa na kuzaa Wilaya ya Nyamira na Wilaya ya Gucha.
Hata hivyo bado mji huu unaendelea kuzifaidi wilaya hizi na Nyanza kusini kwa ujumla, hasa kibiashara.
Uchumi.
Kuna Shughuli za kiviwanda katika mji huu na vingi vya viwanda hivi vinahusiana na Kilimo kwa kuwa Kisii ni mji ulio katika eneo lililotawalwa na ukulima.
Pia kuna uchongaji wa madini katika eneo hili, hasa madini ya soapstone katika eneo la Tabaaka.
Elimu.
kutokana na idadi kubwa ya watu na ongezeko la mahitaji ya kielimu, vyuo vingi vimeanzisha matawi yao nchini Kisii.
Miongoni mwa vyuo vilivyoanzisha matawi yao mjini ni:
Licha ya hayo kuna shule nyingi za Sekondari humo mjini, miongoni mwao zikiwa:
Wakazi.
Mji huu una wakazi wa matabaka mbalimbali miongoni mwao wakiwa Wahindi na Wakikuyu wanaojihusisha na biashara, huku idadi kubwa ikiwa Wakisii
Hata hivyo, Wahindi wamenunua mali nyingi kutoka kwa Wakisii, ambayo wamekuza kuwa maduka makuu na jambo hili limeukuza mjii huu kiajabu hivi karibuni. Leo hii mji huu unajivunia maduka makuu kama Tuskys na Nakumatt, benki kuu kama vile Benki ya Equity, Benki ya Family, K-Rep, Benki ya Cooperative na Benki ya Barclays ambayo yote yameanzisha matawi mjini Kisii.
Hali ya Usafi na Nyumba.
Mji wa Kisii una kiwango cha chini cha usafirishaji wa takataka na maji machafu. Kituo pekee cha kusafisha maji machafu kilikuwa Daraja Mbili lakini kimehamishwa nje ya Mji.
Mji huu pia unakumbwa na uhaba wa ardhi huku mitaa mingi mjini ikianzishwa bila mpango maalumu.
