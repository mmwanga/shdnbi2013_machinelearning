Ali Larter.
Alison Elizabeth "Ali" Larter'" (amezaliwa tar. 28 Februari 1976) ni mwigizaji wa fiamu na mwanamitindo wa zamani kutoka nchini Marekani. Ameanza kazi za uigizaji ni baada ya kuonekana kidogokidogo kwenye vipipindi kadhaa vya televisheni kunako miaka ya 1990. Kuanzia 2006 hadi 2010, Larter amecheza nyusika za Niki Sanders halafu ndugu wa kashinde wake-waliopoteana muda mrefu Tracy Strauss kwenye mfululizo wa TV wa ubunifu wa kisayansi wa kwenye NBC, "Heroes".
Larter ameanza kazi kama mwanamitindo lakini baada ya muda mfupi akajiingiza kwenye masuala ya uigizaji. Ameanza kujipatia umaarufu wa hali ya juu baada ya kushiriki kwenye filamu ya mwaka wa 1999, "Varsity Blues". Hii ilifuatiwa na filamu ya kutisha ya "House on Haunted Hill" (1999), "Final Destination" (2000), na "Legally Blonde" (2001). Tangu hapo, akaanza kucheza kwenye nyusika za juu tena ikiwa ni pamoja na kurudia uhusika wake kwenye "Final Destination 2" (2003), amecheza kama muhusika wa jina tu kwenye filamu ya Bollywood ya "Marigold" (2007) na kucheza kama muhusika wa mchezo wa video Claire Redfield kwenye. Hivi karibuni, amecheza kwenye picha ya kusisimua ya mwaka wa 2009, "Obsessed".
Larter amepewa jina kwenye orodha ya "Wanawake Wazuri Walio-Hai". Ameolewa na bwana wake aliyedumu naye kwa muda wa miaka mitatu, Hayes MacArthur, kwa sherehe ndogo tu huko mjini Maine mnamo tar. 1 Agosti 2009.
Maisha ya wali na Uanamitindo.
Larter alizaliwa mjini Cherry Hill, New Jersey. Ana ndugu yake wa kike mkubwa aitwaye Kirsten, ambaye ni mwalimu. Yeye ni binti wa Bi. Margaret, mama wa nyumbani, na Danforth Larter, mkurugenzi wa usafiri w magari makubwa. Alihitimu katika shule ya Carusi Middle School na Cherry Hill High School West. Larter ameanza kazi zake za uanamitindo akiwa na umri wa 14 wakati skauti wa uanamitindo amegundua kipaji chake mtaani kwao. Ameombwa kushiriki kwenye matangazo ya biashara ya "Phillies" na baadaye kutia saini mkataba wa kiuanamitindo na Ford Modeling Agency mjini New York. Larter baadaye karuka mwaka wake mkuu na kwenda kufanya uanamitindo nchini Japan na Australia. Akiwa na umri wa miaka 17, Larter akatulia kidogo nchini Japan. Baadaye, mnamo 1995, kamsindikiza bwana'ke katika safari yake ya kuhamia mjini Los Angeles, California.
