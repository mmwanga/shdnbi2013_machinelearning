Mbayuwayu.
Mbayuwayu'" au "'vijumbamshale'" ni ndege wa familia Hirundinidae. Spishi nyingine zinaitwa kinega au "'kizelele'". Wanafanana na teleka lakini hawa wako katika oda yao yenyewe, Apodiformes. Mbayuwayu wana miguu mifupi kama teleka lakini mabawa yao ni mafupi zaidi na spishi nyingi zina rangi kama nyekundu, buluu na/au zambarau. Hutua mara kwa mara. Hukamata wadudu wakiruka angani.
Spishi kadhaa huyataga mayai yao ndani ya mashimo asilia au matundu yaliyoachwa na vigong'ota. Spishi nyingi nyingine hulichimba tundu lao katika maada isiyo gumu k.m. ukingo wa mto. Spishi za jenasi "Hirundo", "Ptyonoprogne", "Cecropis", "Petrochelidon" na "Delichon" hulijenga tundu lao la matope kupambana na ukuta wa jabali au jengo kwa kawaida karibu na sehemu inayochomoza kama paa la jengo. Jike huyataga mayai 2-5.
