Namibia.
Namibia ni nchi ya Afrika ya Kusini kwenye pwani la Atlantiki. Imepakana na Angola, Zambia, Zimbabwe Botswana na Afrika Kusini. Imepata uhuru wake kutoka Afrika Kusini mwaka 1990. Mji mkuu ni Windhoek.
Sehemu kubwa ya nchi ni kavu sana na jangwa za Namib na Kalahari zinafunika asilimia kubwa ya uso wa nchi. Jangwa la Namib liko upande wa magharibi likifuata pwani la Atlantiki kuanzia Afrika Kusini hadi Angola. Upande wa mashariki kuna jangwa la Kalahari linalovuka mpaka wa Botswana. Katikati ya jangwa hizi kuna nyanda za juu zinazofikia kimo cha mita 1700 kwa wastani.
