Stranger in Moscow.
"Stranger in Moscow'" ni single ya tano na ya mwisho kutoka katika albamu ya Michael Jackson ya "HIStory". Wimbo huu ulikuja kutolewa dunia nzima kunako mwezi wa Novemba katika mwaka wa 1996, lakini ukawa haujatolewa nchini Marekani hadi hapo ilipofika mwezi wa Agosti katika mwaka wa 1997. Wimbo huu ulitungwa na Jackson mnamo mwaka wa 1993, wakati wa kilele cha kashfa na shutuma za udhalilishaji wa watoto ambayo yaliyomkumba mnamo mwaka huo, akiwa kwenye ziara yake kule mjini Moscow. Katika wimbo huu, Jackson anaimba kwa huzuni mkubwa kabisa na kudai hadhi yake imemwacha mpweke, katengwa, kuvurugwa na kuchanganyikiwa kabisa.
