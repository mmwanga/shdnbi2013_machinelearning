Kroatia.
Uwanja wa Arena (colosseum) mjini Pula, Istria
Kroatia'" (Kikroatia: "Republika Hrvatska") ni nchi ya Ulaya ya kusini-mashariki. Imepakana na Slovenia, Hungaria, Serbia, Bosnia na Herzegovina na Montenegro. Ng'ambo ya kidaka cha Adria iko Italia.
Mji mkuu ni Zagreb. Kroatia imeomba kujiunga na Umoja wa Ulaya iko njiani ya kuangaliwa.
Kroatia ilikuwa kati ya majimbo ya Yugoslavia na ilipata uhuru wake mwaka 1991.
Historia.
Maeneo ya Kroatia yalikuwa sehemu ya Illyria wakati wa Dola la Roma na kutawaliwa kama mikoa ya dola hili. Mnamo mwaka 395 Dola la Roma liligawiwa katika sehemu ya magharibi na sehemu ya mashariki. Sehemu hizi mbili ziliendela baadaye kwa namna mbili tofauti. Kuanzia mwaka 600 makabila ya Waslavoni walianza kuingia na kukaa. Wakroatia waliunda utemi wao wa kwanza. Kroatia ilikuwa upande wa magharibi wa mstari wa mwaka 395 hivyo chini ya athira ya kanisa katoliki ikaendelea kuwa sehemu ya utamaduni wa Ulaya ya magharibi. Waslavoni majirani wanaotumia lugha ileile waliishi chini ya athira ya Bizanti na Kanisa la Kiorthodoksi hivyo kuendelea kama sehemuy a Ulaya ya Mashariki na kuwa Waserbia.
Mtemi Tomislav (910â€“928) alichukua cheo cha mfalme mwaka 925. Ufalme huu wa Kroatia uliendelea hadi mwaka 1102. Wakati ule mfalme wa mwisho hakuwa tena wa watoto na mfalme wa Hungaria alichaguliwa kuwa mfalme wa Kroatia pia. Maungano haya na Hungaria yaliendelea kwa karne nyingi. Tangu maungano wa Hungaria na Austria ni Kaisari wa Austria aliyekuwa na cheo cha mfalme wa Krotia hadi vita kuu ya kwanza ya dunia (1914-1918).
Mwaka 1918 Dola la Austria liliporomoka. Waslavoni wa Kusini waliamua kuunda ufalme wa pamoja kwa jina la Yugoslavia. Kroatia ilikuwa sehemu ya Yugoslavia kuanzia 1918; kwanza katika ufalme wa Yugoslavia, halafu katika jamhuri ya kisoshalisti ya Yugoslavia hadi 1991. 1990 / 1991 Yugoslavia iliporomoka na majimbo yake zilitafuta uhuri kama nchi za kujitegemea.
