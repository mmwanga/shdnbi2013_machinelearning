The Austin Chronicle.
Kuhusu.
The Austin Chronicle'" ni gazeti badala linalochapishwa kila wiki hasa katika siku ya Alhamisi. Mtindo wake wa uchapishaji ni ule wa gazeti la porojo na huchapishwa Austin,Texas Marekani. Gazeti hili husambazwa katika maduka ya magazeti yanayopatikana karibu na barabara, katika hoteli na katika mikahawa ambayo wasomaji wanaolengwa huzuru. Gazeti liliripoti kuwa lina wasomaji takriban 230,000.
Gazeti la "The Chronicle" lilianzishwa katika mwaka wa 1981 na mchapishaji Nick Barbaro na mhariri Louis Black, wakipata usaidizi kutoka kwa wenzao waliopatana katika programu ya Chuo Kikuu cha Texas ya masomo ya filamu. Barbaro na Black,pia, ni waanzilishi wa Tamasha la South by Southwest ingawa tamasha hili huendeshwa na kampuni ingine tofauti.
"The Chronicle" huhusisha,mara kwa mara, makala ya maoni na vipengele kuhusu vyakula, sinema,sanaa na muziki. Jarida hili huwa na makala mengine maalum ya kila mwaka kama tuzo za "Best of Austin", toleo la Halloween, toleo la Aprili Fool's na shindano la hadithi fupi. "The Chronicle" huwa ni mdhamini wa Tamasha la Austin Chronicle Hot Sauce, linaloandaliwa katika mwisho wa Agosti na hujulikana kwa kuwa na malengo ya kulinda mazingira.
Katika mwaka wa 2006, "the Chronicle" lilianzisha makala mawili katika tovuti yao yaliyoandikwa na waandishi wao: "Chronic",linahusisha mitaa,jimbo,habari za kitaifa na habari za kisiasa; na "The Score",hili linaripoti kuhusu habari za michezo na halipatikani katika toleo la karatasi.
Wakosoaji wa filamu, Marjorie Baumgarten na Marc Savlov, ni waandishi wa makala ya "The Chronicle" na,vilevile, ni wanachama wa Muungano wa wakosoaji wa Austin Film Critics.
