Stan Winston.
Stanley Winston'" (7 Aprili 1946 â€“ 15 Juni 2008) alikuwa mtaalamu wa vionjo maalumu, msanii wa vipodozi, na mwongozaji wa filamu kutoka nchini Marekani. Alifahamika sana kwa kutengeneza mfulululizo wa filamu za "Terminator", mfululizo wa filamu za "Jurassic Park", "Aliens", na mfululizo wa filamu za "Predator", "Iron Man (filamu)" na "Edward Scissorhands". Ameshinda jumla ya tuzo nne za Academy Awards kwa kazi yake aliyokuwa akiifanya.
Winston, mara kwa mara hufanya kazi na mshirika wake-mwongozaji filamu James Cameron, anamiliki zaidi ya studio moja ya vionjo maalumu, ikiwemo na Stan Winston Digital. Kuanzishwa kwa maeneo ya utaalamu wa Winston ilikuwa masuala ya vipodozi/vionjo vya filamu, vikarogosi na vionjo fulani, lakini hivi karibuni alipanua wigo wa studio yake na kuongeza vionjo vya dijitali vilevile.
Kazi na maisha.
Stan Winston alizaliwa mnamo tar. 7 Aprili 1946, mjini Arlington, Virginia, ambapo alihitimu katika shule ya Washingon-Lee High School mnamo 1964. Alisomea masuala ya kuchora na uchongaji katika Chuo Kikuu cha Virginia huko mjini Charlottesville ambapo alimaliza mnamo mwaka wa 1968. Mwaka wa 1969, baada ya kujiunga na Chuo Kikuu cha Jimbo la California, Long Beach, Winston akahamia Hollywood ili kujiendeleza na shughuli akiwa kama mwigizaji. Amehaha kutafuta kazi ya ugizaji, akabahatika kupata kazi na kuanza shughuli upodozi na uwekaji vionjo maalumu katika Studio za Walt Disney.
Miaka ya 1970.
Mnamo 1972, Winston ameanzisha kampuni yake mwenyewe, Stan Winston Studios, na imejishindia tuzo za Emmy Award kwa ajili ya kazi zake za vionjo maalumu kwa ajili ya "Gargoyle". Baada ya zaidi ya miaka saba baadaye, Winston akaendelea kupokea teuzi kadhaa kutoka katika ugawaji wa tuzo za Emmy kwa kufanya kazi katika miradi mbalimbali na kushinda nyingine mnamo mwaka wa 1974 baada ya kutengeneza "The Autobiography of Miss Jane Pittman". Winston pia ametengeneza desturi za Wookiee mwaka 1978 kwa ajili ya filamu ya "Star Wars Holiday Special".
