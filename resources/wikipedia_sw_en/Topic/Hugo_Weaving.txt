Hugo Weaving.
Hugo Wallace Weaving'" (amezaliwa tar. 4 Aprili 1960, Nigeria) ni mwigizaji filamu wa Kiingereza, vilevile mwigizaji wa sauti yaani kama kuigiza sauti ya katuni au sauti za kirobot. Huenda akawa anafahamika kwa jina la Agent Smith kutoka katika mfululozo wa filamu za Matrix.
Maisha ya awali.
Weaving alizaliwa nchini Nigeria na wazazi wa Kiingereza Anne, aliyekuwa mwongozaji wa watalii, na Wallace Weaving, mwanaseismolojia (mstadi wa maafa asilia ya dunia). Hugo utoto wake wote aliutumia akiwa nchini Afrika Kusini na baadae familia ikarudi Uingereza, wakati Hugo bado yungali bwana mdogo. Akiwa Uingereza akapelekwa shule ya bweni na ilipofika mwaka 1976 akaelekea Sydney nchini Australia, akiwa huko akajiunga na shule moja hivi iliokuwa inafundisha maswala ya lugha. Shule ilikuwa naongozwa na muunganiko wa baadhi ya makanisa. Baada ya hapo akajiunga tena na taasisi ya sanaa na maigizo (National Institute of Dramatic Art) ya nchini Australia na kumaliza mnamo mwaka wa 1981.
