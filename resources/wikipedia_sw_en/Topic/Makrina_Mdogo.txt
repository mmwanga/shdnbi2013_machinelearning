Makrina Mdogo.
Makrina Mdogo'" (Kaisarea wa Kapadokia 330 hivi - Ponto 369) alikuwa mwanamke mmonaki, binti wa Bazili Mzee na Emelia wa Kaisarea. Alipewa jina hilo kwa heshima ya bibi yake, Makrina Mkubwa, ambaye anaheshimiwa kama mtakatifu pamoja na wajukuu wengine kama Bazili Mkuu, Gregori wa Nisa na Petro wa Sebaste.
Mwenyewe pia anaheshimiwa na madhehebu mbalimbali kama mtakatifu bikira. Sikukuu yake ni tarehe 19 Julai.
Sala yake.
Ee Bwana, wewe umetuondolea hofu ya kifo.
Mwisho wa maisha yetu hapa umeufanya mwanzo wa uzima wa kweli.
Kwa kitambo tu utaacha miili yetu ilale usingizi,
halafu kwa tarumbeta ya mwisho utaiamsha kutoka usingizini.
Wewe unaukabidhi udongo ukutunzie udongo wako huu
nawe utauchukua tena na kutoka fungu la kufa, lisilo na muundo,
