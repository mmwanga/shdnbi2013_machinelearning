Wahangaza.
Wahangaza ni kabila la Tanzania wanaoishi katika Mkoa wa Kagera, hasa kwenye wilaya za Ngara na Biharamulo. Nje na wilaya hizo wanaishi pia sehemu za Kigoma na Karagwe, na nchini Rwanda na Burundi. Lugha yao ni Kihangaza. Kwa sehemu kubwa Wahangaza ni wafugaji na wakulima. Hapo mwanzo chakula chao kikuu kilikuwa ni ndizi na maharage, lakini hivi sasa wamejifunza kula vyakula vya makabila mengine pia kama vile ugali.
Wahangaza wamegawanyika katika koo kubwa za kikabila yaani Watutsi, Wahutu na Watwa ambayo yanalijumuisha kabila hili.
Wahangaza ni watu wenye utamaduni sawia na makabila mengi ya nchini Tanzania yenye kujumuisha mila na desturi zinazoelekeana. Haya yanadhihirika katika sherehe za ndoa, kuzaliwa watoto, vifo, matambiko, mavuno na hata kusimikwa kwa viongozi. Sherehe hizi hufanyika kila tukio hili linapojitokeza na muktadha wa tukio husika likafanyika na kundi fulani kama vile ukoo na pengine kundi la watu fulani wanaofanya kazi fulani maalum kama tiba, ufinyanzi, kilimo ama ufugaji.
