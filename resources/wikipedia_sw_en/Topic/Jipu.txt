Jipu.
Majipu'" (au "'Kinyweleo'") ni maambukizi ya kina ya folikuliti au maambukizi ya foilikoli za nywele mara kwa mara unasababishwa na maambukizo ya kibakteria Stafilokokasi aureasi, ambayo husababisha kuvimba kwa eneo chungu lililo juu ya ngozi kutokana na mkusanyiko wa usaha na tishu mfu. [2] Majipu yakijikusanya huitwa kimeta.
Dalili na ishara.
Majipu ni viuvimbe vyekundu, ambavyo hujazwa na usaha ulioko karibu na vinyweleo ambavyo ni laini, vyamoto, na vinanavyouma sana Yana ukubwa mbalimbali kuanzia punje hadi ukubwa wa mpira wa golfu. Sehemu ya njano au nyeupe katikati ya uvimbe inaweza kuonekana wakati jipu likiwa tayari kutoa au kutokwa na usaha. Katika maambukizi makali, mtu binafsi anaweza kuhisi homa, kuvimba tezi au mtoki, na uchovu. Jipu linalojirudia mara kwa mara linaitwa ngozi-jipu.
sababu.
Kawaida, bakteria kama vile stafilokoki ndio husababisha jipu kutokea kwenya ngozi. Ukoloni wa bakteria huanza katika vinyweleo na inaweza kusababisha seluli ya chini ya ngozi na kuvimba. Zaidi ya hayo, maiasisi unaosababishwa na wadudu wa kuruka aina ya Tumbu katika Afrika, kawaida huonesha furunkoli za ngozi. Sababu hatarishi za ngozi-jipu ni pamoja na bakteria katika tundu la pua,ugonjwa wa kisukari, fetma, neoplasmi s lymphoproliferative, utapiamlo, na matumizi ya madawa yanyokandamiza kinga.
Matatizo yanayojitokeza.
Matatizo kawaida yanayotokana na kuambukizwa na majipu ni makovu na maambukizi au usaa wa ngozi, uti wa mgongo, ubongo, figo na viungo vingine. Maambukizi pia huweza kuenea hadi kwenye mfumo damu (sepsisi) na kuwa tishio kwa maisha.
matibabu.
Majipu yote lazima yafyonzwe ili kuponya. Kunyonywa kunawezekana kwa kutumia kitambaa kilicholowa kwenye maji moto yenye kutiwa chumvi. Kuosha pamoja na kufunika jipu na krimu ya antibiotiki au mafuta ya antiseptiki kwa jina maarufu kama "tea tree oil' na kufunga bandeji kunasababisha kupona kwa haraka. Majipu hayastahili kufinywa au kutobolewa bila ithini ya daktari au muuguzi wowote, kwani kunaweza kusababisha maambukizi mengine.
Katika hatari ya kutosababisha matatizo makubwa ni lazima majipu yakatwe au yafyonzwe na daktari. Hii ni pamoja na majipu makubwa yanayo kaa zaidi ya wiki mbili, ama yale yanayopatikana katikati mwa uso au kwenye uti wa mgongo.
Tiba la Antibiotiki linahimizwa haswa kwa kupigana na majipu makubwa yanayopatikana kwenye sehemu nyeti kama vile mapua na ndani ya maskio.
