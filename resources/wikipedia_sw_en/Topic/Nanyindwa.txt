Nanyindwa.
Nanyindwa ni kijiji ambacho kipo kilomita kama kumi hivi kutoka Masasi mjini ukielekea kusini kaskazini katika mkoa wa Mtwara.
Kijiji hiki wenyeji wake ni Wamakua japokuwa siku hizo kuna wamakonde wachache. Umaarufu wa kijiji hiki ni kuwa na kanisa la kwanza la Anglikana ambalo lilijengwa mwaka 1912. Padri wa kwanza alikuwa mzalendo akiitwa Padri Enrico Akuchigombo ambaye alifariki mwaka 1969 wilayani Tunduru.
Mwaka huu 2012, mabaki yake yalirejeshwa Nanyindwa na kuzikwa upya kando kidogo na kanisa hilo kongwe ambalo hata hivyo mwaka huu limekarabatiwa na Bw. Mkuvia Maita ambaye ni mzaliwa na mkazi wa kijiji hicho ambaye awali alikuwa akifanya kazi Ofisi ya Rais lakini sasa ni mchimbaji wa madini.
Kanisa hilo lilifanyiwa ibada ya kutabaruki na Askofu Mkuu wa Anglikana Tanzania, Dk Valentone Mokiwa 14 Septemba ambapo maaskofu wanne walihudhuria.
Tarehe hiyo kanisa hilo lilikuwa likitimiza miaka 100 na sherehe ilichangiwa na watu mbalimbali kama vile Dk. Msamati, Cate Kamba, Frank Rashidi (sasa ni marehemu) na Elvan Stambuli ambaye ni mwandishi wa habari pekee kutoka katika kijiji hiki japokuwa yupo mwingine ambaye ni nduguye aitwaye Gabriel Kandaya 'Athmani'.
Sherehe kubwa sana ilifanyika siku hiyo kanisani hapo. Kijiji hiki kina shule ya msingi na zahanati. Shule hiyo iliwahi kutoa watu maarufu kama vile aliyewahi kuwa Katibu Mkuu wizara ya kilimo. C.Y Mpupua, daktari wa Kwanza mweusi wilaya ya Nachingwea, Mzee Mpupua au Bwana Makiko. Wenyeji wa kijiji hiki walikuwa na mamwenye (hifu), Namunlia, Mwenye Nakavina. Kijiji hiki ni maarufu kwa kutoa walimu wengi sana ambao walifundisha sehemu mbalimbali za wilaya ya masasi, wachache ni Mwal. Carlo Mpupua, Mwl Richard Kandaya, Mwl Kamenya, Mwal Jacob Chitukoro aliyewahi kuwa msaidiri za Katibu Mkuu wa CCM, Rashid Kawawa, Mwl Julius Savava, Mwl Luca Munlia, Mwl Walace Chitukuro, Mwl Brigita Fransis, Mwl Owen lami na Mwal Charles Lami ambao walikuwa mapacha wakaacha kufundisha na kushangaza wengi, Mwl Pepetua na wengine wengi.
Lakini pia kijiji hiki kilitoa mapadre wengi kama vile Padri Msamati, Pardi Calo na kadhalika na mashemasi kama vile shemasi George Rashid, Shemasi Munlia nakadhalika.
