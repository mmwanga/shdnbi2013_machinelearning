Papa Leo III.
Leo III kwenye mosaiki katika kanisa kuu la Roma, mtaa wa Laterani mjini Roma
Papa Leo III (takriban 750 â€“ 12 Juni 816) alikuwa papa kuanzia tarehe 26 Desemba 795 hadi kifo chake.
Alimfuata Papa Adrian I akafuatwa na Papa Stefano IV.
Leo III amejulikana hasa kwa tendo lake la kumwekea Karolo Mkuu taji la Kaisari wa Roma tarehe 25 Desemba mwaka 800.
Maisha.
Mwenyewe alizaliwa katika familia ya kawaida aliona upinzani mkali baada ya uchaguzi wake kutoka familia za makabaila wa mji wa Roma waliojaribu kumwua kwa sababu walizoea kuwa na athira juu ya uchaguzi wa Papa wakati ule.
Hivyo Leo alikimbia hadi Ujerumani akitafuta msaada wa Karolo mfalme wa Wafranki. Karolo alimrudisha Roma na walinzi, akafika mwenyewe kuchungulia mashtaka dhidi ya Leo III akaona yalikuwa ya uwongo.
Leo III kwa upande wake alijaribu kuimarisha uhusiano wake na Karolo kwa kumwekea taji la Kaisari. Hivyo Karolo alikuwa mtu wa kwanza wa kutumia cheo hiki katika mji wa Roma tangu 476, mwaka Kaisari wa mwisho Romulus Augustus alipofukuzwa, na cheo cha Kaisari wa Roma kilipatikana huko Konstantinopoli tu kwa mtawala wa Bizanti.
Tendo la kumwekea Karolo taji hilo lilimkasirisha kiongozi wa Konstantinopoli lakini alikosa nguvu ya kuadhibu Papa au Karolo.
Hivyo Leo III alianzisha ufuatano wa makaisari wa "Dola Takatifu la Kiroma" ulioendelea hadi mwaka 1804.
Heshima baada ya kifo.
Leo III alitangazwa na Papa Klementi X kuwa mtakatifu mwaka 1673. Sikukuu yake ni tarehe 12 Juni.
