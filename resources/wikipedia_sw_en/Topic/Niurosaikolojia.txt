Niurosaikolojia.
Niurosaikolojia'" ni taaluma ya kisayansi ya msingi inayochunguza muundo na utendaji wa ubongo kuhusiana na taratibu maalum za kisaikolojia na tabia wazi. Neno niurosaikolojia limetumika kwa uchunguzi wa vidonda katika binadamu na wanyama. Pia imetumika katika juhudi za kurekodi shughuli za umeme kutoka kwa seli binafsi (au vikundi vya seli) katika mamali wa hali ya juu (pamoja na utafiti kiasi wa binadamu wagonjwa). Ni ya kisayansi katika mtazamo wake na inashiriki mtazamo wa akili wa utengenezaji wa maelezo na saikolojia tambuzi na sayansi tambuzi. Ni moja ya taaluma za kisaikolojia isiyofuata mfumo mmoja wa mawazo, wakati mwingine ikipishana na mawanda kama vile sayansi ya neva, falsafa (hasa falsafa ya akili), nyurolojia, taaluma ya tiba ya magonjwa ya akili na sayansi ya kompyuta (hasa kwa kutumia mitandao bandia ya neva).
Katika vitendo wataalam wa niurosaikolojia wana mwelekeo wa kufanya kazi za usomi (kushiriki katika utafiti wa msingi au wa kiafya), mipangilio ya kiafya (kushiriki katika kuchunguza au kutibu wagonjwa wenye matatizo ya niurosaikolojiatazama niurosaikolojia ya kiafya), mipangilio ya uchunguzi (mara nyingi kuchunguza watu kwa sababu za kisheria au kesi mahakamani au kufanya kazi na wahalifu, au kwenda mahakamani kama shahidi mtaalam) au tasnia (mara nyingi kama washauri ambapo maarifa ya niurosaikolojia yanatumika kubuni bidhaa au katika usimamizi wa utafiti wa majaribio ya kiafya ya madawa ambayo yanaweza kuwa na athari kwa utendakazi wa mfumo mkuu wa neva).
Mitazamo.
Niurosaikolojia ya majaribio mtazamo unaotumia mbinu kutoka kwa saikolojia ya majaribio kufichua uhusiano kati ya mfumo wa neva na kazi tambuzi. Kazi nyingi inahusu kuchunguza binadamu wenye afya katika mazingira ya maabara, ingawa watafiti wachache wanaweza kufanya majaribio ya wanyama. Kazi ya binadamu katika taaluma hii mara nyingi hujinufaisha kwa sifa maalum za mfumo wetu wa neva (kwa mfano maelezo ya kuona yanayowasilishwa kwa eneo maalum la kuona hutengenezwa kwa upendeleo na nusu ya gamba iliyo upande mkabala) kuweka viungo kati ya niuranatomia na kazi ya kisaikolojia.
Niurosaikolojia ya kiafya ni matumizi ya maarifa ya kiniurosaikolojia katika tathmini (tazama uchunguzi wa kiniurosaikolojia na tathmini ya kiniurosaikolojia), usimamizi na ukarabati wa watu waliopatwa na ugonjwa au jeraha (hasa kwa ubongo) ambalo limesababisha matatizo yanayohusu uwezo wa utambuzi wa mfumo mkuu wa neva. Hasa wao huleta mtazamo wa kisaikolojia kwa matibabu, kuelewa jinsi magonjwa na majeraha haya yanaweza kuathiri na kuathiriwa na sababu za kisaikolojia. Wanaweza pia kutoa maoni ya kama mtu anaonyesha matatizo kutokana na patholojia ya ubongo au kama matokeo ya hisia au sababu nyingine za kupindulika (uwezekano). Mara nyingi wataalam wa niurosaikolojia ya kiafya hufanya kazi katika mazingira ya hospitali katika timu ya madaktari wa fani mbalimbali, wengine hufanya udaktari wa kibinafsi na wanaweza kutoa mchango wa kitaalam katika kesi za udaktari na kisheria.
Niurosaikolojia tambuzi ni maendeleo ya hivi karibuni na imeibuka kama utoneshaji wa mitazamo saidishi ya niurosaikolojia ya majaribio na ya kiafya. Inajaribu kuelewa akili na ubongo kwa kuchunguza watu waliopata jeraha la ubongo au ugonjwa wa neva. Mfano mmoja wa kazi ya niurosaikolojia unajulikana kama ujanibishaji wa kiuntedaji. Hii ina msingi kwenye kanuni ya kwamba kama tatizo maalum tambuzi linaweza kupatikana baada ya jeraha katika eneo maalum la ubongo, inawezekana kwamba sehemu hii ya ubongo inahusika kwa njia fulani. Hata hivyo, kunaweza kuwa na sababu ya kuamini kwamba uhusiano kati ya kazi za akili na maeneo ya neva si rahisi. Mtindo mbadala wa kiungo kati ya akili na ubongo, kama vile utengenezaji sambamba, unaweza kuwa na maelezo zaidi ya utendakazi na utendakazi mbaya wa ubongo wa binadamu. Hata hivyo mtazamo mwingine unachunguza jinsi muundo wa makosa unaoonyeshwa na watu wenye ubongo ulioharibika unaweza kushurutisha ufahamu wetu wa mifano na michakato ya akili kurejea kwa muundo wa msingi wa neva. Mtazamo wa karibuni lakini unaohusiana ni sayansi tambuzi ya matibabu inayohusu magonjwa ya kisaikolojia ya mfumo wa neva ambayo inajaribu kuelewa utendakazi wa kawaida wa akili na ubongo kwa kuchunguza ugonjwa wa akili.
Uhusisho ni matumizi ya mitandao ghushi ya neva kufanya mfano michakato maalum tambuzi kwa kutumia mifano iliyorahisishwa lakini yenye kukubalika ya jinsi niuroni hufanya kazi. Baada ya mafunzo ya jinsi ya kufanya kazi tambuzi maalum mitandao hii mara nyingi huharibiwa au 'kujeruhiwa' kuiga jeraha au kuharibika kwa ubongo katika jaribio la kuelewa na kulinganisha matokeo kwa madhara ya jeraha la ubongo katika binadamu.
Upigaji picha za ubongo amilifu hutumia teknolojia maalum za upigaji picha za ubongo kuchukua hali kutoka kwa ubongo, kwa kawaida wakati mtu anafanya kazi fulani, katika jaribio la kuelewa jinsi uhamasishaji wa maeneo fulani ya ubongo yanahusiana na kazi hiyo. Hasa, ukuaji wa mbinu za kutumia upimaji tambuzi katika mbinu thabiti za upigaji picha kwa mwangwi wa usumaku wa kiutendaji(fMRI) kuchunguza mahusiano ya ubongo na tabia kuna ushawishi dhahiri kwenye utafiti wa niurosaikolojia.
Katika mazoezi mitazamo hii haihusiani pekee na wataalam wa niurosaikolojia huchagua mtazamo au mitazamo bora zaidi kwa kazi kukamilika.
