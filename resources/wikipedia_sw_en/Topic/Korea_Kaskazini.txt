Korea Kaskazini.
Korea ya Kaskazini'" (rasmi: "'Jamhuri ya Kidemokrasia ya Watu wa Korea) ni nchi ya Asia ya Mashariki iliyoko kwenye nusu ya kaskazini ya rasi ya Korea. Mji mkuu ni Pyongyang.
Imepakana na Korea Kusini, China na Urusi.
Historia.
Korea Kaskazini kama nchi ya pekee ni tokeo la ugawaji wa Korea baada ya vita kuu ya pili ya dunia.
Korea iliyokuwa koloni ya Japan hadi 1945 iligawiwa na washindi Marekani na Urusi. Kila moja alianzisha serikali ya pekee kufuatana na itikadi yake katika kanda la utawala wake. Warusi waliacha serikali ya kikomunisti katika kaskazini na Waamerika waliacha serikali iliyochaguliwa katika kusini.
Katika vita ya Korea iliyofuata Korea ya Kaskazini iliweza kudumu kwa sababu ya msaada wa kijeshi wa China.
Kiongozi mkomunisti Kim Il-Sung alishika utawala akatawala kama dikteta kwa msaada wa chama cha kikomunisti na jeshi.
Alipokufa mwaka 1994 mwanawake Kim Jong-Il alichukua nafasi yake hadi alipofariki 17 Desemba 2011. Nafasi yake ilichukuliwa na mtoto wake Kim Jong-un.
Kim Il-Sung aliunda itikadi ya "Juche"; inaitwa falsafa ya kuendeleza Umarxisti lakini hali halisi ni itikadi inayotakiwa kutoa msingi kwa utawala wa dikteta. Ingawa ilidai kutafuta maendeleo ya kujitegemea Korea Kaskazini ilikuwa nchi iliyotegemea msaada kutoka Urusi kwa historia yake yote. Baada ya mwisho wa Umoja wa Kisovyeti msaada huu ulikwisha na Korea Kaskazini iliingia katika kipindi kigumu sana cha kiuchumi.
Leo hii nchi haiwezi kulisha watu wake hutegemea usaidizi wa vyakula kutoka jumuiya ya kimataifa.
Udikteta katika Korea Kaskazini ni ya kikomunisti kwa jina lakini una tabia za kidini ndani yake. Kim Il-Sung alitangazwa kuwa "rais wa milele"; Kim Jong-Il hatumii cheo rasmi isipokuwa "mwenyekiti wa kamati ya utetezi wa taifa" kinachomaanisha kitu kama "mkuu wa jeshi".
Katika mwaka 2006 Korea Kaskazini ililitekeleza mlipuko wa nyuklia.
