Kuwekuwe.
Kuwekuwe'" ni ndege wadogo wa jenasi "Nicator" ambao wanatokea Afrika kusini kwa Sahara tu. Sikuhizi ndege hawa wanaainishwa katika familia Pycnonotidae lakini zamani wataalamu walifikiri kuwekuwe ni aina za mbwigu (Laniidae). Afadhali wapatiwe familia yao yenyewe. Ndege hawa wanafanana na korogoto na wana rangi ya zaituni juu na nyeupe au kijivu chini. Wanatofautiana na korogoto kwa madoa meupe au njano mbawani. Chakula chao ni kama kile cha mbwigu: wadudu wakubwa na mijusi midogo. Tago lao hujengwa mtini na jike huyataga mayai 2-3.
