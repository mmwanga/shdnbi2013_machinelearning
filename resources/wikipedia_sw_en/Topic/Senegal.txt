Senegal.
Senegal ni nchi ya Afrika ya Magharibi upande wa kusini wa mto Senegal. Imepakana na Mauritania upande wa kaskazini, Mali upande wa mashariki, Guinea na Guinea-Bisau kwenye kusini na Bahari Atlantiki upande wa magharibi. Nchi ya Gambia iko ndani ya eneo la Senegal. Visiwa vya Cabo Verde viko 560 km mbele ya pwani la Senegal. Ilikuwa koloni ya Ufaransa hadi 1960.
Jiografia.
Senegal ni nchi inayogusana na kanda ya Sahel na pia kanda ya Tropiki. Uso wa nchi ni hasa tambarare zinazopanda juu polepole kuelekea kusini mashariki. Sehemu za zinafikia 580 m juu ya UB. Kusini kabisa iko kasoko kubwa la Velingara.
Hali ya hewa ni ya kitropiki. Majira ya mvua ni hasa miezi ya Mei hadi Novemba.
Miji.
Miji mikubwa ni Dakar (wakazi 1,998,635), Touba (wakazi 428,059), Thi√®s (wakazi 240,152), Rufisque (Wakazi 187.203), Kaolack (Wakazi 173,782), Mbour (Wakazi 170,699), Ziguinchor (Wakazi 162,436) na Saint-Louis (Wakazi 130.750). Karibu nusu ya watu huishi mjini.
Wakazi.
Kuna wakazi milioni 11 na idadi kubwa ni chini ya umri wa miaka 20. Wameongezeka sana, mnamo mwaka 1985 idadi ilikuwa milioni 5 tu.
Kikundi kikubwa nchini ni Wawolof (33%), halafu Waserer (20%), wengine Wafulbe, Wadiola, Watukulur, Wamandingo, Wasoninke. Kwa ujumla kuna lugha 37 nchini Senegal.
Theluthi mbili ya wakazi hawajui kusoma.
Walio wengi sana ni Waislamu Wasunni (94%); Wakristo Wakatoliki takriban 5%.
