Grenada.
Grenada ni nchi ya kisiwani katika kusini ya Bahari ya Karibi. Iko kaskazini ya Trinidad na Tobago na kusini ya Saint Vincent. Ni nchi mwanachama wa jumuiya ya madola na mkuu wa Dola ni malkia Elisabeth II wa Uingereza anayewakilishwa kisiwani kwa Gavana Mkuu.
Wakazi walio wengi (zaidi ya 80%) ni wa asili ya kiafrika wametokana na watumwa waliopelekwa hapa kulima mashamba ya miwa au ni chotara wa watumwa wale na mabwana Wafaransa.
Jiografia.
Neo la nchi ni kisiwa kikuu cha Grenada pamoja na visiwa kadhaa za funguvisiwa ya Grenadini kama vile Carriacou, Petit Martinique, Rhonde Island na vingine vidogo. Idadi kubwa ya wakazi iko Grenada penyewe pamoja na miji ya St. George's (mji mkuu), Grenville na Gouyave.
Visiwa vyote ni vya asili ya kivolkeno vyenye ardhi yenye rutba. Grenada ina milima na mkubwa ni mlima St. Catherine mwenye 840 m.
