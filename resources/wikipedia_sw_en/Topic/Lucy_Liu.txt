Lucy Liu.
Lucy Alexis Liu'" (amezaliwa tar. 2 Desemba 1968) ni mshindi wa Tuzo ya Emmy akiwa kama mwigizaji bora filamu wa Kimarekani. Lucy alianza kujipataia umaarufu ni baada ya kucheza katika mfululizo wa kipindi cha televisheni cha "Ally McBeal" (1998â€“2002) na pia kuonekana katika baadhi ya filamu maarufu kama vile "Chicago", "Kill Bill" na Charlie's Angels.
Maisha ya awali.
Alizaliwa na kukua akiwa na kaka yake, Alex Liu, mjini Jackson Heights, Queens, New York na wahamiaji wa Kichina. Liu alisema kwamba yeye alilelewa na kukulia katika maisha ya maliwazo ya majirani. Familia yake inazungumza Kimandarin. Lucy Liu hakujifunza Kiingereza hadi alipofikisha umri wa miaka mitano. Baba yake, Tom, alikuwa mhandisi wa kujitegemea na mama yake, Cecilia, ni Mwana biokemia mjini Taiwan, lakini walizotoa sadaka kazi hizo na badala yake wakalekea nchini Marekani. Baada ya wazazi wa wake kutarikana, Liu ikamlazimu kutafuta muda wa kuweza kujipatia elimu. Alisoma katika shule ya Joseph Pulitzer Middle School (I.S.145) na kuja kumaliza katika shule ya mjini New York Stuyvesant High School kunako mwaka wa 1986. Baada ya hapo akaelekea zake kujiunga na masomo ya chuo kikuu cha New York kwa mwaka mmoja, kabla ya kuhamishwa katika chuo kikuu cha Michigan ambapo alimaliza elimu yake na kupata digrii ya sayansi na lugha za Kiasia na tamaduni zake.
