Iman (mwanafashoni).
Iman Mohamed Abdulmajid'" (amezaliwa 25 Julai 1955), anajulikana kitaaluma kama "'Iman'" (ambayo ina maana ya "imani" kwa Kiarabu), ni mwanamitindo Msomali, mwigizaji na mwongozaji kutoka nchini Marekani. Ameolewa na David Bowie.
Maisha ya awali.
Alizaliwa mjini Mogadishu, Somalia, Iman ni binti wa Marian na Mohamed Abdulmajid, aliyekuwa balozi wa Somalia kwa Saudi Arabia, na ana ndugu wawili, Elyas na Feisal, na dada, Nadia. Alienda shule ya sekondari katika Misri na baadaye kuishi nchini Kenya, ambapo alisomea masomo ya sayansi ya siasa katika Chuo Kikuu cha Nairobi.
Iman ni Muislamu, na anaweza kuzungumza lugha tano kwa ufasaha (Kiarabu, Kiingereza, Kifaransa, Kiitaliano, na Kisomali).
Kazi.
Wakati bado alipokuwa katika chuo kikuu, Iman aligunduliwa na mpiga picha Peter Beard kutoka Marekani, na hatimaye alihamia Marekani kuanza kazi ya fashoni. Kazi yake ya kwanza ya fashoni ilikuwa na "Vogue" katika mwaka 1976. Punde si punde alijipata kwenye ukurasa mkuu wa gazeti la kifahari, akajithibitisha kama mwanafashoni maarufu. Iman alifanikwa papo hapo katika ulimwengu na fashioni na alikuwa pendekezo kwa wabunifu wengi maarufu kama Gianni Versace, Calvin Klein, Donna Karan, na Yves Saint-Laurent, ambaye aliwahi kusema kuwa "mwanamke wa ndoto yangu iman ".
Iman katika ukumbi wa Opera usiku tarehe 25 Septemba 2006. Wakati wake wa miaka 14 kama mwanafashoni wa fahari, Iman pia alifanya kazi pamoja na wapiga picha wengi, kama vile Helmut Newton, Richard Avedon, Irving Penn na Annie Leibovitz.
Mwigizaji wa nadra, Iman alionekana mara mbili katika "Miami Vice", akicheza Dakota katika "Back In The World" (1985) na Nina Beka katika "No Way Out" (1987) pamoja na Kevin Costner. Pia alicheza nafasi ya Lois Blyth katika "Love At First Sight" (1988), pia mhamisha umbo aitwaye Martia katika filamu ya mwaka 1991 "[13]" na alionekana katika filamu iliyoshinda tuzo la Oscar "Out ya Afrika" akiwa na Robert Redford na Meryl Streep.
Iman alicheza katika sehemu ya kipindi cha televisheni cha Bravo's cha "Project Runway", ambapo alivaa rinda ya mshindani aitwaye Daniel Vosovic kuhudhuria kupiga picha za umma, na mzunguko wa 5 wa kipindi cha "America's Next Top Model" kama mmoja wa washauri wa kila wiki. Sasa yeye ni mwenyeji wa "Project Runway Canada" kwenye mtandao wa Global.
Mwezi Mei 2007, Iman alizindua kampuni yake, IMAN Global Chic, katika mtandao wa Home Shopping. Pia ni Mkurugenzi Mtendaji wa IMAN Vipodozi, Mafuta na Marashi, aliozindua kwa soko la uteuzi wa bidhaa kuelekea wanawake.
Mbali na kampuni yake ya kimataifa, Iman pia hushiriki kikamilifu katika kutoa misaada kadhaa, kama msemaji wa mpango wa Keep a Child Alive, kama vile kufanya kazi na, miongoni mwa wengine, The Children's Defense Fund.
Yeye amesainiwa na One Management mjini New York, na Independent Models huko London.
Maisha ya binafsi.
Iman kwanza aliolewa akiwa na umri wa miaka kumi na kijana wa Kisomali aliyekuwa amempenda. Ndoa ulivunjika miaka chache baadaye wakati alipoenda Marekani kutekeleza kazi ya fashoni. Mwaka 1977, alikutana na mchezaji wa mpira wa vikapu kutoka Marekani aitwaye Spencer Haywood. Binti yao, Zulekha Haywood, alizaliwa mwaka 1978. Walipata talaka mwezi Februari 1987. Tarehe 24 Aprili 1992, Iman alifunga ndoa na mwanamuziki wa Uingereza David Bowie. Walibarikiwa na binti mmoja, Alexandria Zahra "Lexi" Jones, alizaliwa 15 Agosti 2000. Iman pia ni mama wa kambo wa mwana wa Bowie kutoka ndoa yake ya awali, Duncan Jones. Watoto wawili wamerithi jina la kisheria la Bowie. Iman na familia yake huishi hasa katika Manhattan na London.
