NRC Handelsblad.
NRC Handelsblad'", mara nyingi hufupishwa kuwa "'NRC'", ni gazeti la kuchapishwa kila siku.Gazeti hili huchapishwa jioni katika nchi ya Uholanzi na Kampuni ya NRC Media. Gazeti hili liliumbwa mnamo 1 Oktoba 1970 kutokana na muungano wa jarida la "Nieuwe Rotterdamsche Courant" na jarida la "Algemeen Handelsblad".Jarida la Algemeen Handelsblad llikuwa jarida kuhusu hesabu za kibiashara kwa jumla na jarida la Nieuwe Rotterdamsche Courant lilikuwa gazeti la Roterdam. Katika mwaka wa 2006, jarida la porojo, "nrcâ€¢next", lilianza kuchapishwa. Katika mwaka wa 2007, usambazaji wa "NRC Handelsblad" ulikuwa nakala 249,099 katika siku ya Jumatatu hadi Ijumaa na nakala 270,189 katika siku ya Jumamosi.
Historia.
Gazeti la "NRC Handelsblad" lilianzishwa mnamo 1 Oktoba 1970, baada ya muungano wa gazeti la Amsterdam la "Algemeen Handelsblad" na gazeti la Rotterdam la "Nieuwe Rotterdamsche Courant". "Nieuwe Rotterdamsche Courant" lilianzishwa katika mwaka wa 1844 na Henricus Nijgh huko Rotterdam. Gazeti la "Algemeen Handelsblad" lilianzishwa katika jiji kuu la Amsterdam katika mwaka wa 1828 na J.W. van den Biessen. Wito wa jarida hili,"NRC Handelsblad" ni "Lux et Libertas"- hasa ukimaanisha Mwangaza (ikiashiria wakati wa kuzuzuliwa na kuerevushwa- yaani mwangaza unawafungua macho) na Uhuru.
Usambazaji wa gazeti hili ulikuwa nakala 242,950 katika mwaka wa 2004(idadi chache kuliko usambazaji wa nakala 265,000 katika mwaka wa 2002). Jumla ya usambazaji wa magazeti ulikuwa 4,013,547 katika mwaka wa 2004.
Katika mwezi wa Februari 2006,"NRC Handelsblad" ilianzisha gazeti dogo la asubuhi la kuvutia wasomaji wasomi ambao hawawezi kusoma gazeti la kila siku. Mhariri Folkert Jensma alipoondoka, nafasi yake ilichukuliwa na Birgit Donker mnamo 12 Desemba 2006.
Mtindo wa uchapishaji.
Tangu mwaka wa 2001, mtindo wa Lexicon umetumika. Mtindo huu wa uchapishaji uliandaliwa na Bram de Does na hutumika katika gazeti hili. De Does alichora,pia, na kuandaa mtindo maalum ya kutumika katika kuchapisha vichwa vya habari motomoto.
