Bangladesh.
Bangladesh'" (pia: "'Bangla Desh; Kibengali: বাংলাদেশ, bāṃlādeś) ni nchi ya Asia ya Kusini. Imepakana na Uhindi pande zote barani isipokuwa mpaka mfupi wa 193 km na Myanmar upande wa kusini-mashariki na pwani la Ghuba ya Bengali.
Bangladesh ni sehemu ya mashariki ya Bengali ya kihistoria iliyotenganishwa wakati wa mgawanyiko wa Uhindi kwa sababu wakazi wake walikuwa Waislamu tofauti na Wabengali wengine Wahindu.
Baada ya mgawanyiko wa Uhindi Bangladesh ilikuwa sehemu ya Pakistan ikaitwa "Pakistan ya Mashariki" hadi 1971 ilipojitenga kutoka Pakistan kwa msaada wa India katika Vita ya Uhuru ya Bangla Desh.
Sehemu kubwa ya nchi ni delta ya mito Ganga na Brahmaputra. Uso wa nchi ni tambarare na mita chache tu juu ya uwiano wa bahari. Hivyo wananchi huteseka mara nyingi na mafuriko makali.
