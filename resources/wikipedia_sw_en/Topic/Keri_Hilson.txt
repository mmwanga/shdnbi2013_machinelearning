Keri Hilson.
Keri Lynn Hilson'" (amezaliwa tar. 5 Desemba, 1982) ni msanii wa rekodi wa Kimarekani ambaye amesaini mkataba na studio ya Zone 4, Mosley Music Group na Interscope Records.
Huyu ni mmoja kati ya mkusanyiko wa watunzi na watayarishaji wa muziki wajulikano kwa jina la The Clutch. Mwanzoni mwa miaka ya 2000, Hilson ametunga nyimbo kede-kede kwa ajili ya marapa na waimbaji kama vile Britney Spears na Ludacris. Mnamo mwaka wa 2007, amepata kushirikishwa kwenye wimbo wa Timbaland wa "The Way I Are" na "Scream" na kuanza kazi za kuimba tangu hapo. Hilson amepata kuuza sura kwenye miziki ya video ya msanii kama vile Usher, Ne-Yo na Nelly, na wengine wengi. Albamu yake ya kwanza inaitwa "In a Perfect Worldâ€¦", ilitolewa mwanzoni mwa mwaka wa 2009, vibao kikali kutoka kwenye albamu hiyo ni "Energy", "Turnin' Me On" na "Knock You Down".
