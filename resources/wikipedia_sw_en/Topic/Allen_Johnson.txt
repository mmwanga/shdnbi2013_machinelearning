Allen Johnson.
Muhtasari.
Allen Kenneth Johnson'" (alizaliwa 1 Machi 1971) ni mwanariadha wa mbio za kuruka viunzi aliyeshinda medali ya dhahabu katika mbio ya 110m na urukaji viunzi katika michezo ya Olimpiki ya 1996,Atlanta,Georgia.
Aliyezaliwa mjini Washington D.C.,ni mwanamichezo bora na alisoma katika Chuo Kikuu cha Carolina Kaskazini alipofuzu katika michezo mbalimbali.
Wasifu.
Johnson alipata majeraha katika mwaka wa 2000 lakini bado katika juhudi zake alifika fainali ya mbio yake katika Olimpiki ya 2000 huko Sydney,Australia.Alichukua nafasi ya nne katika fainali akishindwa na kidogo tu.
Mwaka wa 2003 katika Stade de France,Johnson alishinda medali yake ya nne ya dhahabu katika mbio za IAAF za Mabingwa wa Dunia katika 110m ya urukaji viunzi akishinda Terrence Trammell.Hii ilishinda medali tatu alizoshinda Greg Foster katika mashindano ya IAAF.
Katika Olimpiki ya 2004,alijikwaa na kiunzi katika awamu ya pili ya kuhitimu na hivyo basi akashindwa kumaliza mbio hiyo na hakufika fainali. Hata hivyo,aliorodheshwa kama nambari ya kwanza duniani katika msimu wa 2004.
Johnson hufanya mazoezi chini ya Kocha Curtis Frye katika Chuo Kikuu cha Carolina Kusini ambapo anafanya kazi kama kocha msaidizi wa kujitolea. Yeye anaishi Irmo,katika eneo la South Carolina.
Muda wake bora wa kibinafsi ni sekunde 12.92,imekosa kufikia rekodi ya Colin Jackson kwa sekunde 0.01 na sekunde 0.05 nyuma ya rekodi ya Dayron Robles. Johnson amemaliza mbio 11 halali kwa muda ulio chini ya sekunde 13,nyingi kuliko mtu mwingine hivi sasa.
