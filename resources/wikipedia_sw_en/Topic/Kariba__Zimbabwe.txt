Kariba, Zimbabwe.
Kariba ni mji katika mkoa wa Mashonaland Magharibi, Zimbabwe, ulioko karibu na Bwawa la Kariba katika eneo la mwisho wa Ziwa Kariba,karibu na mpaka wa Zambia. Kulingana na matokeo ya sensa ya 1992, mji huu ulikuwa na idadi ya wakaazi 20,736.
Ukiwa katika Bonde la Zambezi, mji wa Kariba una joto mwaka mzima.
Mji Kariba ni kiungo cha kati katika sekta ya utalii kwenye kanda ya Ziwa Kariba. Mji Kariba unatoa mahala pa kupumzika kwenye mahoteli na vyumba vya kulala. Kuna kasino mbili katika mjihuu na mikahawa kadhaa. Vivutio vingi kwa watalii katika Kariba nivya maji. Uvuvi, kutazama wanyama pori, na mchezo wa ndani wa mashua ni shughuli maarufu zaidi. Ziara katika ukuta wa Kariba Dam pia ni kuvutia. Mnamo mwaka 2006,ni hoteli tatu tu zilizokuwa wazi. Zilikuwa Carribea Bay, 0, na Zambezi Valley Motel katika Nyamhunga.
Mji huu uliundwa kuwashughulikia wafanyakazi ambao walikuwa wanajenga bwawa katikati na mwishoni mwa 1950. Mamlaka ya Ugawi wa Umeme ya Zimbabwe(Zimbabwe Electricity Supply Authority-ZESA) inaajiri wafanyikazi katika kituo cha nguvu za umeme. Kiwanda cha uvuvi cha Kapenta pia ni sekta muhimu, ingawa kimekuwa kikiathiriwa na uhaba wa mafuta.
Kariba ina vitongoji vikuu vitatu: Mahombekombe,kitongoji cha wakongwe maskini kwenye fuo za ziwa, Nyamhunga kitongoji kipya cha wakazii wengi, na Kariba Heights, kitongoji cha ndani cha matajiri na nyumbani kwa jimbo la kumbukumbu la Operation Noah. Kariba Heights kama vile jine lake linaashiria kiko milimani na kutazama Ziwa Kariba kutoka milima hii inapendeza sana.
Mji huu una shamba la mamba na uwanja wa ndege, kwa safari za ndege hadi Victoria Falls na Harare.
