Brangelina.
Pitt na Jolie kwenye sherehe ya 81st Academy Awards mnamo Februari 2009
Brangelina'" ni jina linalojumuisha muigizaji "'Brad Pitt'" wa kutoka Marekani aliyeigiza katika filamu zaidi ya 40 (kama "Fight Club", "Se7en", "Mr. & Mrs. Smith") na Angelina Jolie'" ambaye ni balozi wa shirika la Umoja wa Mataifa na vilevile muigizaji wa filamu kama "Lara Croft: Tomb Raider" na "Changeling".
Brad Pitt.
Katika miaka ya nyuma, Pitt amewahi kuwa na uhusiano wa kimapenzi na waigizaji wengi kama Robin Givens, Jill Schoelen, na Juliette Lewis. Pitt pia alikuwa mchumba wake Gwyneth Paltrow, aliyekuwa na uhusiano naye kuanzia mwaka wa 1995 hadi 1997.
Pitt alionana na muigizaji wa kipindi cha "Friends" aitwaye Jennifer Aniston mnamo 1998 na wakaoana mjini Malibu mnamo 29 Julai 2000. Mnamo Januari 2005, Pitt na Aniston walitangaza kuwa wameachana baada ya kuoana kwa muda ya miaka saba.
Angelina Jolie.
Mnamo 28 Machi 1996, Jolie aliolewa na muigizaji Muingereza Jonny Lee Miller. Jolie na Miller waliachana mwaka uliofuata na talaka ikatolewa mnamo 3 Februari 1999. Mnamo 5 Mei 2000, aliolewa na muigizaji wa Marekani anayeitwa Billy Bob Thornton, na wakawachana mnamo 27 Mei 2003.
Uhusiano wao.
Jolie na Pitt walikutana walipokuwa wanaigiza katika filamu ya "Mr. & Mrs. Smith" na uhusiano wao ulijulikana sana kwenye Hollywood.. Inasemekana kuwa Pitt na Jolie walipendana pindi Pitt bado alikuwa na Jennifer Aniston, lakini wote wamekataa madai haya; wakisema kuwa walipendana walipukuwa wakiigiza filamu hii. Uhusiano wa Pitt na Jolie ulithibitishwa wakati picha zilitoka za kuonyesha Pitt akiwa na Jolie na mwanawe Maddox kwenye bahari nchini Kenya. Wawili hawa walionekana wakiwa pamoja mara nyingi, na watangazaji wakawabandika wapenzi hawa jina la "Brangelina".
Mnamo 11 Januari 2006, Jolie alitangaza kuwa alikuwa na mimba ya Brad Pitt.
