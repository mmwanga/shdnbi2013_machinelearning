Uhindi.
Uhindi'" (pia: "'India'") ni nchi katika bara la Asia. Ni nchi ya kidemokrasia kubwa duniani. Kufuatana na idadi ya wakazi ni nchi ya pili duniani baada ya [China]. Kufuatana na eneo ina nafasi ya saba duniani. Imepakana na Pakistan, China, Nepal, Bhutan, Bangladesh na Myanmar. Mji mkuu ni New Delhi.
Wakazi walio wengi (80 %) hufuata dini ya Uhindu. Takriban 13 %- 14 % ni Waislamu; hivyo Waislamu wa Uhindi ni jumuiya ya pili katika dunia ya kiislamu baada ya waislamu wa Indonesia. Dini nyingine ni Ukristo, Usikh, Ubuddha na Ujain.
Lugha ya kitaifa ni Kihindi ambacho ni lugha ya Kihindi-Kiulaya. Kiingereza hutumiwa kama lugha ya kiutawala ya kitaifa pia kwenye ngazi ya majimbo. Kuna lugha 21 kubwa na lugha nyingi zisizo na wasemaji wengi sana. Katika kusini ya Uhindi watu husema lugha kama Kikannada, Kitelugu, Kitamil na Kimalayalam. Katika kaskazini husema hasa Kipunjabi, Kibengali, Kigujarati na Kimarathi.
Kiutawala Uhindi ni shirikisho la jamhuri lenye majimbo ya kujitawala 28 pamoja na maeneo ya shirikisho 7.
