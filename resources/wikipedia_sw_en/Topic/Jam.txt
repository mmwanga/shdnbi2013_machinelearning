Jam.
"Jam'" ni wimbo wa Michael Jackson kutoka kwenye albamu yake ya mwaka wa 1991, "Dangerous". Single hii ilikuja kutolewa tena upya kunako mwaka wa 2006 ikiwa kama moja ya sehemu ya mkusanyiko wa Jackson, '. "Jam" ni mchanganyiko wa funk ngumu na ya fujo, dance na rap, au "funk" "hip hop". Kile kipande kidogo cha rap cha muziki huu kilifanywa na Heavy D (wa kundi la muziki wa hip hop na rap Heavy D & the Boyz).
Muziki wa video wa wimbo huu umemuuzisha sura mchezaji wa zamani wa NBA, Michael Jordan. Wimbo pia unaonyesha timu ya mpira wa kikakpu ya Chicago Bulls'—timu ya Jordan kitambo hicho cha—1992 inaonyesha video ya Mabingwa wa NBA "Untouchabulls". Wimbo huu pia ulitumika kama ndiyo wimbo kifunguzi katika ziara yake ya Dangerous World Tour. Wimbo huu pia ulipata kuingia tena kwenye chati za UK kwa mwaka wa 2006, kwa kushika nafasi ya 22.
Muziki wa Video.
Muziki wa video wa "Jam" umechukua nafasi ukiwa ndani ya kisehemu cha kuchezea mpira wa kikapu, mahala ambapo anaonekana Jackson anamfundisha mchezaji wa zamani wa mpira wa kikapu Michael Jordan jinsi ya kucheza, na kwa rejesho, Jordan anamfundisha Jackson namna ya kucheza mpira wa kikapu. Kionjo kikali zaidi katika wimbo huu ni pale Jackson aliporusha mpira wa kikapu kutoka upande wmingine na kuelekea upande wa pili kwa kupitia kidirishani na kwenda kuingia kwenye kifuko cha kuingizia mpira ule ukitaka kufunga (nyavuni). Vilevile Jackson akishinda kwa kupia mpira ule kwa kutumia kisigino chake kwa nyuma. Mwishoni mwa video anaonekana Jackson anamfundisha Jordan namna ya kucheza kivitendo staili na maujanja ya moonwalk. Wengineo waliouza sura ndani ya video hii ni pamjoa na kundi la rap wawili Kris Kross, na Heavy D kama jinsi alivyopasuka katika kipande kidogo cha rap cha wimbo huu.
