LaShawn Merritt.
Meritt akimaliza mbio ya 400m ya Olimpiki katika nafasi ya kwanza kushinda medali ya dhahabu,Beijing 21 Agosti 2008.
LaShawn Merritt (amezaliwa tar. 27 Juni 1986) ni mwanariadha wa Marekani wa mbio fupi ambaye huwa ni mtaalamu wa mbio za 400m.
Merritt ni raia wa [12] ambapo yeye alisoma katika shule ya upili ya Woodrow Wilson.
Wasifu.
LaShawn alikimbia mwaka mmoja kama mwanariadha wa Chuo Kikuu cha Carolina Mashariki,akatia saini mkataba na kampuni ya Nike katika msimu wake wa kwanza katika mbio za ndani ya ukumbi,hii ikamfanya asiweze kushindana katika mashindano yoyote ya NCAA. Hivi sasa amejiunga na Chuo Kikuu cha Norfolk katika Norfolk,Virginia.
Wasifu wa riadha.
Merritt alipata umaarufu kama mwanariadha wa daraja la chini katika Mashindano ya daraja la chini ya Mabingwa katika riadha ya 2004. Yeye alishinda medali ya dhahabu katika mbio ya 400m na akavunja rekodi mbili za dunia za daraja la chini akiwa mmojawapo katika timu ya Marekani ya 4 x 100m na 4 x 400m.
Merritt alishinda medali ya fedha katika mbio ya 400m katika Mashindano ya Mabingwa wa Dunia ya 2007 mjini Osaka. Alishinda medali yake ya dhahabu ya kwanza katika mashindano makubwa akiwa katika timu ya 4 x 400m katika mbio hizo za Osaka.
Meritt alishinda mbio ya 400m katika Olimpiki ya 2008 mjini Beijing. Mashindano makali kati ya Meritt na Jeremy Wariner yalitarajiwa lakini mbio hiyo ilishindwa na Merritt kwa umbali mrefu sana. Sekunde 0.99 kati ya Merritt na Wariner ilikuwa kubwa kabisa kati ya mshindi na mwanariadha wa nafasi ya pili katika fainali ya Olimpiki katika mbio ya 400m. Muda wake wa 43.75s ulimfanya mwanariadha wa kasi sana wa tano katika historia ya mbio ya 400m.
Alishinda mbio ya 400m katika Mashindano ya Mabingwa wa Marekani ya 2009,akikimbia muda bora wa sekunde 44.50. Katika Mashindano ya Mabingwa wa Dunia ya 2009,jijini Berlin,Merritt alienda na akashinda mbio ya 400m katika muda bora duniani wa 44.06s,akimshinda Wariner tena.
