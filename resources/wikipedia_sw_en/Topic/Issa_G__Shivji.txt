Issa G. Shivji.
Issa G. Shivji (amezaliwa 1946) ni mwandishi na kielimu, na mmoja wa wataalamu bingwa katika Afrika wa sheria na masuala ya maendeleo. Yeye amewahi kufundisha na kufanya kazi katika vyuo vikuu mbalimbali duniani kote. Yeye ni mwandishi na mtafiti wa hali ya juu, akiandika vitabu, machapisho na makala, vilevile amekuwa akiandika makala fupi katika katika magazeti ya kila wiki ya kitaifa.
Wasifu.
Amezaliwa katika wilaya ya Kilosa, Tanzania mwaka 1946, Profesa Shivji kwa miaka 36 amekuwa profesa katika Sheria ya Katiba katika Kitivo cha Sheria chaChuo Kikuu cha Dar es Salaam. Yeye ni Profesa maarufu katima medani ya kimataifa, sifa yake ikiwa imejengeka kupitia uchapishaji wa zaidi ya vitabu 18, makala mbalimbali na sura za vitabu. Shivji aliwahi kuwa wakili wa Mahakama Kuu na Mahakama ya Rufaa ya Tanzania tangu 1977 na wakili wa Mahakama Kuu ya Zanzibar tangu mwaka 1989. Amewahi kupokea tuzo kadhaa za kitaifa na kimataifa za wasomi waliotambulika kwa kazi zao, ikiwa ni pamoja udaktari wa heshima kutoka Chuo Kikuu cha East London, Uingereza. Profesa Shivji alitumia maisha yake kushughulikia masuala ya unyonyaji wa Watanzania wote kupitia nyanja za kitaifa, kimataifa, kiuchumi na kisheria. Issa Shivji sasa ni mwenyekiti wa Kiti cha Uprofesa cha MwalimuJulius Nyererekatika Pan-African Studies wa Chuo Kikuu cha Dar es Salaam. Hivi karibuni, amekuwa akifanya kazi uchumi wa kisiasa wa mageuzi ya kiuchumi nchini Tanzania. Wakati makazi yake kwa muda mrefu yakiwa Tanzania, amekuwa profesa wa kutembelea katika maeneo mbalimbali: El Colegio De Meksiko, Chuo Kikuu cha Zimbabwe, Chuo Kikuu cha Warwick, Shule ya sheria ya taifa ya chuo kikuu cha India, Chuo Kikuu cha Hong Kong, Kituo cha Mafunzo ya Afrika ya chuo kikuu cha Cape Town, Afrika ya Kusini, na CODESRIA, Dakar, Senegal.
