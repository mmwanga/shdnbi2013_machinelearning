Kalinzi.
ni jina la kata ya Wilaya ya Kigoma Vijijini katika Mkoa wa Kigoma, Tanzania. Kwa mujibu wa sensa iliyofanyika mwaka wa 2002, kata ina wakazi wapatao 19,352 waishio humo.
Wasifu ya jumla.
Kalinzi ni kata katika tarafa ya kalinzi iliyopo wilaya ya kigoma mkoani Kigoma Tanzania, ni kata yenye jumla ya vijiji vitatu ikiwemo kijiji cha Kalinzi, Matiazo na Mkabogo. Kijiji cha kalinzi ambacho kimebeba makao makuu ya kata na pia tarafa ni mojawapo ya vijiji vya mda mrefu sana nchini Tanzania hata kabla ya kuanzishwa kwa vijiji vya ujamaa hapa Tanzania. Hapa ndipo walikuwepo viongozi wa kimila waliojulikanao kama Wami (machifu) kama vile Mwami Rusimbi, Ntare na Goerge. Wenyeji wa kata ya kalinzi ni wa kabila la waha na makabila machache sana ya kutoka sehemu mbalimbali za Tanzania na nchi jirani waliopo hapo kikazi, kibiashara au kwa kilimo.
Uchumi.
Kata ya kalinzi ina fursa nyingi za shughuli za kimaendeleo kutokana na hali ya hewa nzuri na tamaduni nzuri za watu wa kata hiyo ambao ni wakalimu kwa watu na wawekezaji toka sehemu mbalimbali. Kazi kubwa ifanyikayo na wakazi wa kata hii ni kilimo hasahasa kilimo cha chakula ambapo hulima mazao ya chakula kama vile mahindi, mihogo, ndizi (pia hutumika kibiashara), maharage, njegere, nyanya, mboga za majani na viazi. Zao kuu la biashara linalolimwa na wakazi wa kata hii na kuwaingizia pesa nyingi ni kahawa. Lakini pia watu wanamisitu hivyo uvunaji na utumiaji au uuzaji wa mbao japo ni kwa kiwango kidogo sana unafanyika katika hiyo kata.
Jiografia.
Jiografia ya kata hii ni ya vilima na mabonde inayofanya uwepo wa hali ya ubaridi hasahasa katika msimu wa masika na maji kutiririka katika vijito vilivyopo katika mabonde. Mbali na shughuri za kilimo wakazi hujishughulisha na biashara za maduka na biashara nyingine ndogondogo ambazo hufanyika sanasana katika soko kuu la kalinzi ambalo ni mojawapo ya masoko makubwa mkoani kigoma. Kwa kiasi kidogo sana wakazi wa kalinzi hujishughulisha na ufugaji wa ngâ€™ombe, mbuzi, kondoo na kuku. Usafirishaji wa bidhaa hufanyika kupitia barabara kuu ya ram ipitayo kalinzi toka kigoma mjini kuelekea manyovu, hivyo kufanya usafirishaji wa watu na bidhaa zingine za kilimo kuwa rahisi.
Muundombinu.
Katika kata ya kalinzi hasahasa kijijini kalinzi kilichopo barabarani kuna huduma nyingi kama vile nyumba za kulala wageni, makanisa na misikiti, shule za sekondari ambazo zipo katika vijiji vyote vitatu zenye kuanzia kidato cha kwanza mpaka cha nne, shule za msingi (kwa kila kijiji ni zaidi ya moja), hospitali kubwa ya matiazo inayomilikiwa na kanisa la anglikani, na zahanati iliyopo katika kijiji cha kalinzi. Pia kuna mahakama ya mwanzo iliyopo katika kijiji cha kalinzi. Pia katika kijiji cha matiazo ndipo ilipo mashine kubwa ya kukoboa kahawa na hupata wateja mbalimbali kutoka sehemu mbalimbali za mkoa wa kigoma wajao kukoboa kahawa zao.
