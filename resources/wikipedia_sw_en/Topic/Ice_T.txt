Ice-T.
Tracy Marrow'" (amezaliwa tar. 16 Februaro, 1958), anafahamika zaidi kwa jina la kisanii kama "'Ice-T'", ni rapa na mwigizaji kutoka nchini Marekani. Alizaliwa mjini Newark, New Jersey na kisha baadaye akahamia mjini Los Angeles, California. Baada ya kuhitimu masomo ya elimu ya juu, alimtukia katika Jeshi la Ulinzi la Marekani kwa takriban miaka minne. Alianza kazi ya kurap mwanzoni mwa miaka ya 1980 na aliingia mkataba na Sire Records mnamo 1987, pale alipotoa albamu yake ya kwanza, "Rhyme Pays". Mwaka uliofuata, akaanzisha studio ya kurekodia iliyoitwa Rhyme Syndicate na kuweza kutoa albamu nyingine iliyokwenda kwa jina la "Power". Amekuwa mwimbaji kiongozi kwenye bendi ya muziki wa heavy metal, Body Count, ambao aliitambulisha kwenye albamu yake ya mwaka wa 1991 '. Body Count wakatoa albamu ya kwanza iliyoitwa jina lao wenyewe mnamo mwaka wa 1992. Ice-T akawa gumzo la matata kwa kibao chake cha "Cop Killer", ambacho kilionekana kuchochea mauaji ya maafisa wa polisi. Kwa sababu ya hili, akaondoka Warner Bros. Records mnamo 1993 na badala yake katoa albamu yake ya "Home Invasion" kupitia studio ya Priority Records. Albamu ya pili ya Body Count ilitolewa mnamo 1994, na Ice-T akatoa albamu mbili zaidi mwishoni mwa miaka ya 1990.
Kama mwigizaji, Ice-T alianza kushiriki kwenye nyusika ndogo-ndogo katikati mwa miaka ya 1980. Mnamo 1991, Ice-T alianza rasmi shughuli za uigizaji kama mwigizaji kwenye filamu ya "New Jack City". Ice-T ameonekana kwenye filamu kama vile "Who's the Man?" (1993), "CB4" (1993), "Tank Girl" (1995), na "Johnny Mnemonic" (1995). Amecheza kama askari kanzu Odafin "Fin" Tutuola kwenye igizo la kipolisi la NBC, ' tangu 2000. Mnamo 2006, Ice-T albamu yake ya kwanza baada ya kimya cha miaka saba, "Gangsta Rap".
