Maria wa Bethania.
Maria wa Bethania'" (jina lake kwa Kiebrania מִרְיָם, Miryām, kwa Kiaramu מרים, "Maryām", kwa Kigiriki Μαρία, Maria) alikuwa mwanamke wa Bethania, kitongoji cha Yerusalemu. Ndugu zake walikuwa Martha na Lazaro wa Bethania.
Anajulikana hasa kutokana na Injili, kwa namna ya pekee Injili ya Luka na Injili ya Yohane, katika Agano Jipya ndani ya Biblia ya Kikristo. Humo anaonekana mwenye silika ya utulivu na imani kwa Yesu Kristo, ambaye alipendezwa sana na usikivu wake.
Anaheshimiwa na Wakristo wengi kama mtakatifu.
Sikukuu yake inaadhimishwa tarehe 4 Juni au 29 Julai, kadiri ya madhehebu.
