Wataita.
Wataita ni kabila nchini Kenya wanaokaa katika Wilaya ya Taita-Taveta. Wao huongea Kitaita ambayo ni miongoni mwa lugha za Bantu. West-Bantu waliamia katika Wilaya ya Taita-Taveta kwa mara ya kwanza miaka za 1000-1300 A.D.
Wataita waliamia nchini Kenya kupitia Tanzania. Waliamia nchini Kenya wakiwa katika makundi matano kila kundi likifanya makaazi katika maeneo tofauti tofauti ya wilaya ya sasa ya Taita Taveta nchini Kenya. Walipokuwa wanatulia katika maeneo haya,wataita walitangamana na makabila mengine haswa Wataveta, Wapare wa Tanzania, Waborana**, Wakamba na Wamaasai.
Kuna makabila madogo ya Wataita. Yanaweza kugawanywa katika Wadawida ambao kwa walifanya makaazi katika eneo la Dawida, Wasagalla waliotulia katika eneo la Sagalla na Wakasigau waliotulia katika eneo la Kasigau ambalo ni karibu na Milima ya Taita. Wasaghalla huongea lugha ya Kisaghala,ligha inayokaribiana na Kigiriama au mijikenda (makabila tisa ambazo huongea lugha zinazo karibiana). Wakasighau hukaribiana na Wapare na Wachagga wa Tanzania lakini ni Wataita.
Kitamduni,kabila la Wataita lilijumuisha koo (vichuku, kichuku-umoja). Kila koo ilikalia sehemu yake katika milima. Kila koo ilikuwa kundi lilokuwa na uhuru wake wa kisiasa na kabla ya ukoloni,hapakuwa na wazo la Wataita walioungana.
Siku hizi,lugha ya Wataita(kidawida, kitaita) ni lugha iliyojaa maneno ya kukopa kutoka kabila za wachagga, wakamba, wapare, wamaasai, wakikuyu, mijikenda na watu wa asili ya cushite ambao walitangamana nao.
Kuna pia ufananisho wa majina baina ya wataita na wamijikenda na hata wachagga, wakamba na makabila mengine. Kwa mfano majina ya Kimijikenda baina ya Wataita Kalimbo, Mwatela, Ngao, Chari (ya kisichana) Chaka na mengine mengi.
Katika lahaja,wataita wana lahaja nyingi sana. Wataita wa mbololo wana yao,Wataita wa Bura wana nyingine, Wusi, Mghange, Chawia, Mwanda, Kishamba. Hawa ndio wanaitwa Wadawida.
Katika silaha zao,utapata ngao baina ya wataita wa mwanda kwa sababu ya utangamano wao na wamasai isiyokuwa baina ya makundi mengine ya wataita.
Kuna majina kama abbo, abba ambayo yana asili ya watu wa cushite na ambayo yaliazimwa kutoka kwa waborana walioishi katika sehemu ya taita nyakati za uhamiaji.
Mwangeka, jasiri anaye enziwa baina ya wataita, alipinga ukoloni wa Waingereza kukaribia eneo la wataita.
