Kucha wa Afrika.
Kucha wa Afrika'" ni ndege wadogo ambao zamani waliainishwa katika Sylviidae, familia ya kucha wengine. Sasa wataalamu wanakubaliana kwamba labda ndege hawa ni kundi lao lenyewe pamoja na vikucha na kolojojo (fuata viungo hivi kusoma maelezo ya jenasi hizi). Kwa sasa hakuna uhakika kama ndege hawa wote waunda familia yao au wamo katika familia mbalimbali. Kucha wa Afrika bila vikucha na kolojojo wanafanana na shoro, kuchanyika na kuchamsitu ambao zamani waliainishwa pia katika familia Sylviidae. Wana mkia mrefu kiasi na rangi yao ni kahawia au kahawiachekundu. Wana michirizi mizito kujumuisha “masharubu”, isipokuwa kucha wa Victorin. Hula wadudu ambao huwatafuta ardhini au chini kwa uoto. Hulijenga tago lao kwa umbo wa kikombe ndani ya uoto mzito, mara nyingi karibu na ardhi. Jike huyataga mayai 2-5.
