Mwanzi (nyasi).
Mwanzi ni jina kwa spishi nyingi za manyasi makubwa yanayoweza kuonekana kama miti. Mianzi yote huwa na shina ya aina ya ubao.
Mianzi hupatikana kiasili katika Afrika, Amerika na Asia lakini inastawi pia ikipandwa Ulaya.
Urefu wa spishi kubwa hufikia kina cha mita 40. Inaweza kukua zaidi ya mita 1 kila siku lakini kwa kawaida ni sentimita 3-5 kwa siku.
Shina ya mianzi huwa na umbo la bomba na unene waki ni hadi sentimita 30. Shina hugawiwa na vinundu. Kila kinundu kina chipukizi na machipukizi yanaweza kuendelea kuota matawi.
Matumizi.
Mianzi ina matumizi mengi kwa binadamu. Inafaa kwa ujenzi wa nyumba, madaraja au maboti. Shina zinatumiwa pia kama mabomba ya maji kwa nyumba na kilimo.
Wakati ni changa na laini yaani kabla ya kuwa ubao mwanzi unafaa kama chakula baada ya kupikwa. Mtovu unakusanywa pia kama kinywaji hasa pombe.
Katika utamaduni wa China ya Kale vipande vya mianzi vilitumiwa kama bao za kuandika matini.
