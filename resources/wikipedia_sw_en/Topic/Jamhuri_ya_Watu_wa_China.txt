Jamhuri ya Watu wa China.
China'" (pia: "'Uchina, Sina'") au "'Jamhuri ya Watu wa China, ni nchi kubwa ya Asia ya Mashariki na nchi yenye watu wengi duniani.
China imepakana na Vietnam, Laos, Myanmar, India, Bhutan, Nepal, Pakistan, Afghanistan, Tajikistan, Kyrgyzstan, Kazakhstan, Urusi, Mongolia, Korea ya Kaskazini. Kuna pwani ndefu la Bahari ya Kusini ya China na Bahari ya Mashariki ya China ambazo ni bahari ya kando ya Pasifiki. Mji mkuu ni Beijing.
China kuna makabila tofauti 56. Walio wengi (92%) ni Wahan. Lugha rasmi ni Kichina cha Mandarin. Siasa inatawaliwa na chama cha kikomunisti.
Mji mkuu ni Beijing na Shanghai ni mji mkubwa. Hong Kong iliyokuwa koloni ya Uingereza na Macau iliyokuwa koloni ya Ureno ni maeneo ya China yenye utawala wa pekee.
Taiwan na visiwa vingine vya Jamhuri ya China vinatazamiwa na serikali ya Beijing kuwa majimbo chini yake lakini vimekuwa kama nchi ya pekee tangu 1949.
Jiografia.
China ina eneo la kilomita za mraba 9.6 hivyo ni nchi kubwa ya tatu au ya nne duniani.
Sura ya nchi yake inaonyesha tabia tofautitofauti. Upande wa kaskazini mpakani na Siberia na Mongolia kuna maeneo yabisi pamoja na jangwa la Gobi. Kinyume chake upande wa kusini mpakani wa Vietnam, Laos na Burma hali ya hewa ni nusutropiki yenye mvua nyingi unaolisha misitu minene. Sehemu za magharibi zina milima mingi ambayo ni kati ya milima mirefu duniani kama Himalaya na Tian Shan. Mashariki ya nchi huwa na tambarare zenye rutba na hapa ndipo kanda lenye wakazi wengi. Pwani za bahari zinapakana na Bahari ya Kusini ya China na Bahari ya Mashariki ya China.
Upana wa China kati ya kaskazini na kusini ni kilomita 4,200 na kati ya mashariki na magharibi ni kilomita 4,200. Pwani lina urefu wa kilomita 14,400.
Kuna mito mikubwa; mrefu zaidi ni Yangtse (6,300 km), Hwangho au Mto Njano, Xi Jiang au mto wa Magharibi, Mekong, Mto wa Lulu, Brahmaputra na Amur. Mito hii yote ina vyanzo vyao katika milima mikubwa penye usimbishaji mwingi ikibeba maji kwenda tambarare pasipo na mvua nyingi. Jiografia hii ilikuwa chanzo cha kilimo cha umwagiliaji na kukua kwa madola ya kwanza.
Kutokana na madawa ya kilimo na maji machafu ya viwanda mito na maziwa ya China hupambana na machafuko makali; mwaka 2007 ziwa Tai lilisafishwa kwa gharama kubwa mno kwa sababu maji hayakufaa tena kwa mahitaji ya maji ya bomba.
Hali ya hewa.
Kuna kanda 18 za hali ya hewa zonazoonyesha tofauti kubwa kati yao. Upande wa magharibi, kaskazini na kaskazini-mashariki huwa na majira yenye joto kali na baridi kali. Upande wa kusini ina tabia ya tropiki au nusutropiki. Tibet huwa na hali ya hewa kulingana na kimo chake juu ya mita 4,000.
Ramani ya usimbishaji inaonyesha ya kwamba kilimo kinawezekana katika nusu ya kusini na kusini-mashariki ya nchi tu. Upande wa kaskazini na magharibi mvua ni mkidogo mno. Mstari mwekundu unaonyesha mpaka na juu yake usimbishaji ni chini milimita 390 kwa mwaka.
Wakazi.
China ina wakazi milioni 1,300 ni nchi yenye watu wengi duniani. Historia yake yote iliona tena na tena vipindi vya njaa kutokana na idadi kubwa ya watu wake. Msongamano wa watu kwa wastani ni wakazi 135 kwenye kila kilomita ya mraba. Lakini tofauti ziko kubwa kati ya miji mikubwa ambako milioni 115 wanakaa kwenye eneo la 50,000 km² na Tibet penye watu 2 tu kwa kilomita ya mraba.
Wakazi walio wengi ni Wahan au Wachina wenyewe. Wanatumia lahaja za lugha ya Kichina. Pamoja na Wahan kuna makabila 55 yaliyotambuliwa na serikali.
Zaidi ya asilimia 90 za wakazi wote wanakaa katika theluthi ya kusini-mashariki ya nchi penye mvua ya kutosha. Ndani ya theluthi hili ni nusu ya Wachina wote wanaosongamana kwenye asilimia 10 za China yote maana yake katika 10% hizi kuna msongamano wa watu 740 kwa km².
Historia.
Historia ya China huganwanyika katika vipindi vya nasaba za kifalme mbalimbali. Vipindi muhimu zaidi ni kama zifuatazo:
Utawala wa kifalme uliendelea hadi mapinduzi ya Kichina ya 1911.
Baada ya kipindi cha mvurugo jamhuri ya China ilitawaliwa na chama cha Kuomintang chini ya rais Chiang Kai-shek. Wakati wa vita kuu ya pili ya dunia sehemu kubwa ilitwaliwa na Japani. Katika wakati huu Chama cha Kikomunisti cha China kilijenga jeshi kikapambana na serikali ya Kuomintang na Japani pia. Baada ya mwisho wa vita kuu Wakomunisti waliendelea kupingana na serikali na 1949 Kuomintang ilishindwa. Wakomunisti chi ya Mao Zedong walianza kutawala China Bara kama Jamhuri ya Watu wa China na Kuomintang walikimbia kisiwa cha Taiwan walipoendelea kutawala kama "Jamhuri ya China".
Siasa.
Serikali ya China inatawala kwenye mfumo wa udikteta chini ya uongozi wa Chama cha Kikomunisti ya China. Kuna vyama vidogo lakini hivi havina umuhimu wowote vinasimamiwa na Wakomunisti halisi halisi ni mfumo wa chama kimoja.
Kikatiba chombo kikuu ni Bunge la umma la China linalomchagua rais, serikali, mahakama kuu, kamati kuu ya kijeshi na mwanasheria mkuu. Lakini hali halisi maazimio yote ya bunge ni utekelezaji tu wa aazimio ya uongozi wa chama cha kikomunisti.
Uongozi huu ni kundi dogo la wakubwa wa chama na jeshi. Mwanasiasa muhimu ni mwenyekiti Hu Jintao. Kwa sasa yeye anaunganisha vyeo vya Katibu Mkuu wa Chama cha Kikomunisti, Rais wa Jamhuri ya Watu wa China na mwenyekiti wa Kamati Kuu ya Kijeshi. Alichaguliwa mwaka 2002 kuwa Katibu Mkuu cha chama lakini hakuwa mwenyekiti wa kamati ya kijeshi hadi 2004. Kwa jumla katika mapokeo ya kikoministi vyeo vya chama ni muhimu kuliko vyeo vya serikali ingawa katiba na sheria inasema tofauti.
Kuna pia "maeneo yenye utawala wa pekee" ambayo ni Hongkong na Macao. Katika miji hii miwili iliyokuwa kolini za Uingereza na Ureno kuna uhuru wa kisiasa na wa majarida, uchaguzi huru na upinzani kamili lakini maeneo yana tu madaraka kadhaa ya kujitawala kwa mambo ya ndani.
