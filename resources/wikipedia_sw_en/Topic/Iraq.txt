Iraq.
Iraq ni nchi ya Asia ya Magharibi inayokaliwa hasa na Waarabu lakini pia n wengine. Inajumlisha eneo al Mesopotamia pamoja na sehemu ya jangwa la Shamu na ya milima ya Zagros. Imepakana na Kuwait, Saudia, Yordani, Syria, Uturuki na Uajemi. Kuna pwani fupi kwenye Ghuba ya Uajemi.
Iraq ni nchi yenye historia ndefu ilikuwa mahali pa miji ya kwanza ya dunia katika Sumeri na Babeli. Miaka ya nyuma imejulikana hasa kutokana na vita ya ghuba dhidi Marekani na nchi wenzake.
Jiografia.
Sehemu kubwa ya Iraq ni jangwa lakini kuna eneo lenye rutba la Mesopotamia kati ya mito ya Frati na Hidekeli. Kaskazini ni hasa nchi ya milima inayopanda hadi ya kimo cha 3,611 m juu ya UB.
Hali ya hewa inalingana na mazingira. Kipindi cha kiangazi kuna joto kali. Majira ya Desemba-Februari kuna halijoto ya kupoa kwenye kusini na baridi kali mlimani.
Uchumi.
Iraq ina akiba kubwa za mafuta ya petroli ardhini. Mapato kutokana na mafuta yalileta maendeleo makubwa nchini hadi mwanzo wa kipindi cha vita dhidi ya Uajemi chini ya serikali ya Saddam Hussein tangu 1981 kwanza, baadaye vita dhidi ya Kuwait na Marekani. Vita ya pili ya ghuba ya 2003 iliyoleta uvamizi wa Marekani ilizidi kuleta vifo na uharibifu. Vita hizi zimeharibu nchi pamoja na uchumi wake sana.
