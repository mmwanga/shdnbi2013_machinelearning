Ogopa Deejays.
Ogopa Deejays ni timu ya kutengeneza na kurekodi muziki katika studio ya Kenya iliyoanzishwa mwisho wa miaka ya 1990 ambayo ilipata umaarufu katika kanda hii ya Afrika Mashiriki kutokana na viwango vyake vya juu vya kutengeneza muziiki.
Historia.
Ogopa Deejays walianza kuwatengenezea wasanii kama vile Bebe Cool, Chameleon,Redsan na Nameless nyimbo motomoto. Ogopa Deejays wamedaiwa kwa upana kusaidia kukuza muziki wa Kenya wa kisasa kutoka kwa hali ya kutojulikana. Wao pia wanapongezwa kwa kuunda mtindo wa muziki wa Boomba (wakati mwingine muziki huu unafahamika kama Kapuka) ambao ni wa kisasa wa Kenya na ambao ni mchanganyiko wa “hip hop” na “Dancehall” uliyoshawishiwa na ngoma na midundo za Kiafrika. Baadaye wao walianzisha Ogopa Productions ambayo haitengenezi muziki pekee lakini pia huandaa matukio.
Wametoa Albamu tatu ambazo zinajumuisha nyimbo za wanamuziki tofauti na Albamu kadhaa za wasanii wao. Albamu yao ya kwanza ilitolewa mwaka wa 2001 na ilikuwa maarufu sana katika kanda ya Afrika Mashariki. Pia wao ndiyo waliowaonyeha mashabiki talanta za marehemu E-Sir na K-Rupt. Wanajulikana sana na alama yao maarufu ya uso mwekundu unaopiga nduru.
Watu walioanzisha Ogopa DJ's ni mandugu Francis na Lucas Bikedo pamoja na meneja Banda. Nadra wao huonyesha nyuso zao hadharani na wao hukataa picha zao kuchukuliwa au kuchapishwa na vyombo vya habari vya Kenya.
Studio zao ziko katika mtaa wa South B mjini Nairobi. Wao pia wameanzisha studio nyingine katika nchi za Namibia na Afrika Kusini, inayojulikana kama Ogopa Butterfly. Wao wamewatengenezea muziki kundi la vipusa wawili wenye makao mjini Windhoek, Namibia wanaojulikana kama Gal Level na mwanamuziki Faizel MC ambaye anaasili ya Kikenya na Kinamibia.
Orodha ya wasanii wa Ogopa Deejays.
Orodha hii ni ya wasanii ambao wamesainiwa na Ogopa DJ's angalau wakati mmoja wa wasifu wao(wasanii ambao mara kwa mara wamerekodi na Ogopa wameondolewa):
