Benki ya Kenya Commercial Bank.
Benki ya Kenya Commercial Bank'" (KCB) hutoa huduma za fedha na ina makao yake makuu jijini Nairobi, Kenya. Ni miongoni mwa benki tatu kubwa za kibiashara nchini Kenya na ina rasilimali ya zaidi ya dola za kimarekani bilioni 2. benki zingine mbili za kibiashara kubwa ni benki ya Barclays ya Kenya na benki ya Standard Chartered Bank ya Kenya.
Hisa za benki ya "'Kenya Commercial Bank (KCB Group), ambayo ndiyo kampuni iliyozaa Kenya Commercial Bank, zimeorodheshwa kwenye soko la hisa la Nairobi Stock Exchange (NSE), kwa jina la (KCB). Hisa la kamouni hiyo zimeorodheshwa kwenye soko la hisa la Uganda Securities Exchange (USE)la nchini Uganda.
Kampuni ya Kenya Commercial Bank.
Benki ya Kenya Commercial Bank ni mwanachama wa Kampuni za KCB. Kampuni hizo ni pamoja na:
Kampuni za KCB Group ndiyo kampuni kubwa zaidi ya huduma za fedha katika Afrika Mashariki na yenye rasilimali inayokadiriwa kuwa dola za kiamrekani zaidi ya bilioni US $ 2,5. Kufikia Machi mwaka 2009, kampuni ya KCB ilikuwa imeenea zaidi na ilikuwa na matawi zaidi ya 170 nchini Kenya, Rwanda, Sudan Kusini na Tanzania yaliyotoa huduma za fedha.
Historia.
Historia ya benki ya Kenya Commercial Bank (KCB) inaanzia mwaka 1896 wakati benki iliyoitangulia, Benki ya Kitaifa ya India ilipofungua tawi lake katika mji wa Mombasa. Miaka nane baadaye katika mwaka wa 1904, benki kupanuliwa huduma zake hadi katika mji wa Nairobi, mji ambao ulikuwa makao makuu ya reli ilioelekea nchini Uganda.
Mabadiliko makubwa katika historia ya benki hiyo yalitokea mwaka 1958. Benki ya Grindlays iliungana na Benki ya Taifa ya India na kuunda benki ya National and Grindlays Bank. Baada ya Kenya kupata uhuru mwaka 1963, Serikali ya Kenya ilinunua asilimia 60% ya hisa katika Benki ya National & Grindlays katika jitihada ya kuleta benki karibu na wengi wa Wakenya. Mwaka 1970, Serikali ya Kenya ilichukua asilimia 100% ya umiliki wa hisa za benki hiyo ili kuidhibiti kikamilifu benki kubwa zaya kuchukua udhibiti kamili ya benki kubwa ya kibiashara nchini Kenya. Benki ya National and Grindlays Bank ilipatiwa jina jipya la Kenya Commercial Bank. Kwa miaka mingi serikali imepunguza hisa zake katika benki ya KCB na kufikia Desemba 2008 ilikuwa na asilimia 23% ya hisa.
Mwaka 1972, kampuni ya Savings Loan (Kenya) Limited ilitwaliwa ili kushughulikia fedha za mikopo ya nyumba. Mwaka 1997, kampuni nyingine ndogo, Kenya Commercial Bank (Tanzania) Limited ilianzishwa Dar es Salaam, Tanzania kutoa huduma za benki na kukuza biashara ya kuvuka mpaka.
Katika mwezi wa Mei mwaka 2006 KCB ilipanua shughuli zake hadi Kusini mwa Sudan baada ya kupatiwa leseni na Benki ya Kusini mwa Sudan. Mnamo Novemba 2007, tawi la kwanza la KCB Uganda Limited lilifunguliwa Kampala nchini Uganda, baada ya kupewa leseni na benki ya Benki ya Uganda. Mwaka 2008, KCB ilipanua matawi yake hadi Rwanda, ambapo tawi la kwanza lilifunguliwa Kigali, Desemba 2008. Benki ndogo inatarajiwa kufunguliwa Burundi mwaka 2009.
Mtandao wa matawi.
Benki ya KCB ina zaidi ya matawi 150 kote nchini kenya, yanayoifanya iwe benki yenye mtandao mkubwa zaidi katika kanda hiyo. Ndiyo benki inayomiliki mitambo ya ATM yenye rajamu yake mingi zaidi nchini kenya. Tangu mwaka 2004 matawi yote nchini Kenya yamewekwa rajamu upya kama sehemu zoezi kubwa la kuipatia benki hiyo rajamu upya. Benki ya KCB imeshirikiana na Pesa Point ili kuongeza idadi ya vituo vya mitambo ya ATM ambayo wateja wanaweza kujichukulia pesa zao.
Michezo.
Benki ya KCB anamiliki klabu cha michezo, ambacho kina timu zinazoshiriki ligi za Kenya za soka, raga, voliboli na mpira wa vikapu. Tazama klabu ya michezo ya benki ya Kenya Commercial Bank. Tangu mwaka 2003 benki ya Kenya Commercial Bank imekuwa ikidhamini Mashindano ya Mbio za Magari - za Mabingwa wa Afrika Mashariki (ambazo zinajumuisha Mashindano ya Mmbio za Magari ya Kobil ya Tanzania, Pearl of Afrika ya Uganda na Safari Rally ya Kenya) na Mabingwa wa Mashindano ya Magari ya Kitaifa ya Kenya ambayo yana jumla ya misururu 8 katika mwaka.
