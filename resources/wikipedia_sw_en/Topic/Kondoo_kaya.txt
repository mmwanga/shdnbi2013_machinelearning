Kondoo-kaya.
Kondoo-kaya'" ("Ovis aries") ni mnyama anayefugwa na binadamu kwa sababu ya nyama, sufi na pia maziwa. Kondoo hula manyasi na kutembea kwa vidole viwili.
Asili yake ni aina za kondoo wa pori waliofugwa kwa sababu ya nyama na maziwa. Katika nchi penye baridi sufi au nywele zake inatafutwa sana kwa sababu nguo za sufi ni kinga nzuri dhidi baridi.
Wataalamu wamegundua ya kwamba asili ya kondoo-kaya wa kinyumbani wote ni kondoo wa porini kutoka Kaukazi ambako ufugaji wa mnyama huyu ulianzishwa na kuenea.
Kondoo wako katika familia ya kibiolojia pamoja na jenasi za ng'ombe na kama hawa wanacheua chakula chao na huwa na tumbo lenye vyumba vinne. Baada ya kula nyasi mara ya kwanza wanairudisha kutoka chumba cha kwanza cha tumbo na kuitafuna tena. Kwa njia hii wanapata lishe nyingi kutoka nyasi.
Duniani kuna jumla kondoo-kaya bilioni moja na asilimia 40 wako Asia (China, Uhindi, Uajemi). Afrika Kusini na nchi za Afrika Kaskazini (hasa Sudan) wanaishi takriban asilimia 20, Australia na New Zealand tena 15 %. Robo inayobaki wako Ulaya (Uingereza) na Amerika.
Kiuchumi matumizi yake siku hizi ni hasa kwa nyama. Maziwa hutumiwa zaidi kwa jibini kama feta. Umhimu wa sufi imepungua kutokana na uenezaji wa nguo za sintetiki.
