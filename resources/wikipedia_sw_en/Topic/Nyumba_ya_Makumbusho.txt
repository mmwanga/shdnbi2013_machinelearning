Nyumba ya Makumbusho.
Nyumba ya Makumbusho'" ya Dar es Salaam ni eneo lililopo karibu na bustani ya "botanical", na ni eneo la makumbusho lililopo wilaya ya Ilala Dar es Salaam mkabala na barabara ya Shaban Robert na Samora nchini Tanzania.
Nyumba hii ya makumbusho ilifunguliwa mwaka 1940. Makumbusho hayo yamekuwa ni sehemu ya kisayansi, kielimu na sehemu ya utamaduni ambayo inajihusisha na kukusanya, kuhifadhi, kusambaza na kuvumbua mambo ya kihistoria na utamaduni.
Nyumba hii ya makumbusho inahifadhi mali na vitu mbalimbali vilivyovumbuliwa na kugunduliwa ambavyo ni vya muhimu sana na hivyo kuhifadhiwa kwa ajili ya kumbukumbu kwa kizazi cha sasa na cha baadae ili kuweza kujua tulitoka wapi.
Katika nyumba hii ya makumbusho kuna vitu mbalimbali vilivyohifadhiwa ikiwemo michoro ya mapangoni, nyayo za watu wa kale, historia ya mabadiliko ya mwanadamu, sanaa na mambo mengine mengi ya kihistoria.
