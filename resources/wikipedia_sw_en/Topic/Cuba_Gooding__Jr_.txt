Cuba Gooding, Jr..
Cuba M. Gooding, Jr. (amezaliwa tar. 12 Januari 1968) ni mwigizaji filamu kutoka nchini Marekani. Anafahamika sana kwa ushindi wake Tuzo ya Academy-akiwa kama mwigizaji mwandamizi bora kwenye filamu ya "Jerry Maguire" ambamo kacheza kama Rod Tidwell mnamo 1996, akiwa sambamba kabisa na Tom Cruise. Pia anafahamika sana kwa kucheza kwenye filamu iliongozwa na John Singleton ya "Boyz n the Hood" mnamo mwaka wa 1991.
Maisha ya awali.
Cuba Gooding, Jr. alizaliwa na kukulia mjini The Bronx, New York, akiwa kama mtoto wa Shirley, mwimbaji mwenye sauti Nyororo, na Cuba Gooding, Sr., mwimbaji kiongozi wa kundi la muziki wa soul la The Main Ingredient. Ana ndugu wa kiume wawili, mwanamuziki Tommy Gooding na mwigizaji mwenzi wake Omar Gooding. Familia yake ilihamia mjini Los Angeles baada ya kundi la Mzee wake kupata kibao chao kikali "Everybody Plays the Fool" mnamo mwaka wa 1972; halafu mzee wake akajitia kuitelekeza familia yake baada ya miaka miwili baadaye. Wakati wa kuonekana kwake kwenye Baada ya kuonekana kwake kwenye "The Howard Stern Show", Gooding akagundua kwamba baada ya baba yake kuondoka, familia yake ilikuwa ikiishi kwenye mahoteli kila kukicha huko mjini Los Angeles. Gooding alililewa na mama yake na kuhudhuria kwenye mashule tofauti takriban mane: North Hollywood High School, Tustin High School, Apple Valley High School, na John F. Kennedy High School ya mjini Granada Hills huko Los Angeles. Alipata kutumikia kama rais kwenye mashule hayo tofauti matatu. Amekuwa muumini wa dhehebu la Born again akiwa na umri wa miaka takriban 13.
