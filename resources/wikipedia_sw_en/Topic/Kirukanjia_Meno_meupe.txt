Kirukanjia Meno-meupe.
Virukanjia meno-meupe'" au "'virukanjia-zabadi'" ni wanyama wadogo wa nusufamilia Crocidurinae katika familia Soricidae wanaofanana na vipanya, lakini virukanjia si wagugunaji (oda Rodentia). Spishi hizi zinatokea Afrika, Asia na Ulaya ya kusini. Nusufamilia hii ina spishi ndogo kuliko virukanjia wote (kirukanjia wa Etruski aliye na 3.5 sm) na ile kubwa kuliko wote (Kirukanjia-kaya wa Asia aliye na sm 15). Spishi za Crocidurinae zina meno meupe, kinyume na zile za Soricinae ambazo zina meno mekundu, na zina harufu ya zabadi pia. Zina miiba mgongoni inayoonekana zikiogopa au zikikasirika. Rangi yao ni nyeusi, kijivu au kahawia. Hula wadudu, konokono na nyungunyungu hasa lakini mbegu na makokwa pia.
Kama ni lazima watoto wahamishwe, mama na watoto huunda mnyororo au msafara, kila mnyama akishikilia yule mbele yake. Mwenendo huu umeonwa pia miongoni mwa spishi kadhaa za jenasi "Sorex". Virukanjia meno-meupe wana akili kama ile ya mbwa. Wameonwa wakishirikiana katika kundi.
