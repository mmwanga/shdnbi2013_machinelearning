Gabriel Obertan.
Gabriel Obertan'" (alizaliwa mnamo 26 Februari 1989) ni mchezaji kandanda wa Kifaransa ambaye kwa sasa anaichezea klabu ya Manchester United ya Uingereza. Kimsingi yeye hucheza kama wing’a, lakini pia anaweza kucheza katika kiungo cha kati na kama mshambuliaji. Alikuwa mwanafunzi katika shule maarufu ya Clairefontaine academy na alianza wasifu wake wa kitaaluma kwa kuichezea klabu ya Bordeaux nchini Ufaransa, kabla ya kujiunga na Manchester United kwa kitita cha pesa ambacho hakikutangazwa mnamo Julai 2009. Yeye ni mwanachama wa timu ya vijana wasiozidi umri wa miaka 21 ya Ufaransa na alitajwa kama mchezaji bora wa Ufaransa wa 2009 katika shindano la Toulon.
Wasifu wa Mapema.
Obertan alianza wasifu wake akiichezea klabu yake ya mtaa ya Pantin kabla ya kuhamia kiwango cha juu kwa kujiunga na Paris FC mwaka wa 2002. Baada ya kukaa huko kwa muda wa mwaka mmoja, alifanya tendo ambalo vijana wengi wa Paris FC hufanya kwa kujiunga na klabu ya Paris Saint Germain. Kufuatia mwaka mwingine mmoja wa mafunzo, alihamia academy maarufu ya Clairefontaine ndiposa aendeleze maendeleo yake. Ilikuwa hapa ambapo aligunduliwa kwanza na maskauti wa Bordeaux. Baada ya mwaka katika academy ya Clairefontaine, alihamia Bordeaux na kuanza mafunzo pamoja nao.
Bordeaux.
Baada ya kukaa mwaka katika timu hifadhi, mwaka wa 2006, Obertan alikubali mkataba wa utaalam wake wa kwanza, na alitia saini mkataba wa miaka mitatu. Alipandishwa cheo hadi kikosi kikuu kwa msimu wa 2006 hadi 07 na kupewa jesi la namba 26i. Alicheza mechi yake ya kwanza ya utaalam mnamo 30 Septemba 2006, dhidi Valenciennes, akiwa na umri wa miaka 17, na aliingia kama mbadala ya na kucheza dakika 15. Valenciennes ilishinda mechi hiyo 0-2. Alifunga bao lake la kwanza tarehe 22 Aprili 2007 dhidi ya Saint-Etienne katika ushindi wa 2-0 wakati wa muda wa ziada. Alicheza mechi 17 kwa jumla msimu huo, 16 akiingia kama mbadala.
Msimu uliyofuata, alisaini mkataba uliyoongeza kukaa kwake Bordeaux [4] na muda wake wa kucheza uliongezeka hadi mechi 26 na alifunga mabao mawili, ingawa bado alicheza mechi nyingi kama mbadala, kutokana na wingi wa washambuliaji wa meneja Laurent Blanc. Kwa nusu ya kwanza ya msimu wa 2008-09, kucheza kwake kulipunguzwa tena, ingawa wakati alipokea muda wa kucheza, daima aliwafurahisha mashabiki pamoja na meneja, na alifunga mabao mawili katika ushinda wa 4-2 dhidi ya Guingamp katika Coupe de la Ligue. Huku Bordeaux ikipigania taji la Ligue 1 na uwezekano wa Obertan wa kucheza kutokuwa, Blanc aliamua kumkopa Obertan nje kwa klabu ya Ligue 1 ya FC Lorient kwa muda uliyosalia wa msimu, ambapo Blanc aliamini kuwa mchezaji huyu angepata nafasi na wakati zaidi wa kucheza.
Akiwa Lorient, Obertan alicheza mechi 15 ya ligi kuu ya Ufaransa na kufunga bao lake la pekee katika ushindi wa 3-1 dhidi ya Grenoble. Pia alifunga bao dhidi ya Tours katika kampeni ya Lorient ya Coupe de France
Manchester United.
Tarehe 6 Julai 2009, gazeti la Kifaransa L'Equipe lilitangaza kuwa rais wa Bordeaux Jean-Louis Triaud alifikia makubaliano na klabu ya Uingereza ya Manchester United kwa ajili ya uhamisho wa Obertan huku Triaud akisema kwamba makubaliano yalikuwa yamefikiwa wiki kadhaa zilizopita na kwamba alikuwa mchezaji alikuwa amekubali sheria za mkataba huo. Siku iliyofuata, Obertan alifanikiwa kupita matibabu yake mjini Manchester [9] na, tarehe 8 Julai, alisaini mkataba wake rasmi na kumfanya kuwa mchezaji wa Manchester United. Ada ya uhamisho haikutangazwa, lakini inaaminika kuwa paundi (£) milioni 3, [12] huku Obertan akijiunga na klabu cha Manchester United kwa muda wa miaka minne.
Kufuatia mechi tatu za timu hifadhi ya Manchester United, pamoja na ushindi wa 3-0 dhidi ya Oldham Athletic katika mechi yake ya kwanza, [16] [18] Obertan aliichezea timu kuu kwa mara yake ya kwanza katika ushindi wa 2-0 dhidi ya Barnsley katika raundi ya nne ya Kombe la Carling tarehe 27 Oktoba 2009.
Alicheza mechi yake ya kwanza ya Ligi kuu ya Uingereza mnamo 31 Oktoba 2009, akija kama mbadala katika ushindi wa 2-0 dhidi ya Blackburn Rovers katika uwanja wa Old Trafford. Mechi yake ya kwanza ya Ligi ya Mabingwa barani Ulaya aliucheza wiki huo huo, alikuwa mbadala wa Federico Macheda katika dakika ya 82 katika sare ya 3-3 dhidi ya CSKA Moscow mnamo 3 Novemba 2009.. [24] Tarehe 15 december 2009, Obertan alianza mechi yake ya kwanza ya ligi, na alibadilishwa katika dakika ya 71 na mbadala wake alikua Danny Welbeck katika ushindi wa 3-0 dhidi ya Wolves.
Wasifu wa Kimataifa.
Obertan amekuwa akiichezea timu ya Ufaransa katika kiwango cha vijana. Ameichezea Ufaransa katka viwango vya vijana wasiozidi umri wa miaka 16, 17, 18 na 19. Akiichezea timu ya vijana wasiozidi umri wa miaka 16, Obertan alicheza mechi 10 na alifunga bao moja tu. Msimu uliyofuata, aliichezea timu ya vijana wasiozidi umri wa miaka 17 na alicheza mechi 12 na alifunga mabao matatu. Ingawa alicheza pamoja na David N'Gog, Moussa Sissoko, Adel Taarabt, na Gregory Sertic, Obertan na timu yake walishindwa kufuzu katika mashindano ya vijana wasiozidi umri wa miaka 17 ya Ulaya ya mwaka wa 2006, kutokana na kumaliza kwao katika nafasi ya pili katika raundi ya mwisho. Akipokuwa na timu ya vijana wasiozidi umri wa miaka 18, Obertan alicheza mechi 9, lakini alishindwa kufunga bao. Nadra aliichezea timu ya vijana wasiozidi umri wa miaka 19 kwani alicheza mechi 2 tu na alifunga bao lake la kipekee katika ushindi wa 2-1 dhidi ya Uswidi wakati wa shindano la Ulaya la vijana wasiozidi umri wa miaka 19 mwaka wa 2008l katika raundi ya kufuzu.
Obertan aliichezea timu ya vijana wasiozidi umri wa miaka 21 kwa mara ya kwanza tarehe 11 Februari 2009 dhidi ya Tunisia. Tarehe 31 Machi 2009, alifunga bao lake la kwanza katika kiwango hiki dhidi ya Uingereza katika mechi ya kirafiki katika uwanja wa City Ground mjini Nottingham.
Takwimu ya Wasifu.
"Takwimu sahihi kama ya kucheza mechi 15 Desemba 2009."
