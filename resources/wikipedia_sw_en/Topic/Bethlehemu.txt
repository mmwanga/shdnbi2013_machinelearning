Bethlehemu.
Betlehemu (kwa Kiarabu "بيت لحم") maana yake ni "Nyumba ya mkate" (kutoka Kiebrania, ambapo "לחם" = "Mkate") ni mji wa Palestina, maarufu hasa kama mahali alipozaliwa Yesu Kristo.
Kadiri ya Injili, ndivyo ulivyotimia utabiri wa kitabu cha Mika 5:1.
Mapokeo yanataja mahali hapo katika Basilika la Kuzaliwa.
Bethlehemu iko kilometa 10 hivi kusini kwa Yerusalemu, mita 765 juu ya usawa wa bahari.
Kadiri ya Biblia, Bethlehemu ndio mji asili wa Daudi, mfalme wa pili wa Israeli na babu wa Yesu katika mfululizo wa vizazi vingi.
