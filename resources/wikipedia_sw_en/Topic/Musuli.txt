Musuli.
Musuli'" ni sehemu za mwili wa wanyama na binadamu zinazowezesha mwendo wa viungo vyake. Musuli zinaundwa na tishu ya pekee yenye uwezo wa kujinywea na kulegea. Wakati wa kujinywea huwa fupi zaidi. Kwa njia hii musuli zinazounganishwa na mifupa ya mkono au mguu huleta mwendo wa viungo hivi.
Aina za musuli.
Mara nyingi hutofautishwa namna tatu za musuli:
Musuli milia.
Musuli za kiunzi na moyo huitwa pia "musuli milia" kutokana na milia inayoonekana usoni wao. Milia hii inatokana na muundo wa musuli hizi zinazofanywa na vinyuzi virefu vya rangi mbili vinavyopangwa taratibu katika musuli na kuonyesha milia meupe na mekundu kwa kubadilishana. Vinyuzi vyekundu ni protini za kiaktini na vinyuzi vyeupe ni protini kimiosi.
Muundo wa musuli.
Musuli zinaundwa na seli za pekee zenye uwezo wa unyweo. Zinatekeleza unyweo baada ya kupokea kiamshi kupitia neva. Kiamshi ni mshtuko wa umeme unaopitishwa kutoka seli kwenda seli nyingine.
Seli za musuli huwa na protini za kiaktini na kimiosini.
Unyweo wa musuli.
Wakati musuli inapokea kiamshi kutoka neva nafasi katika utando wake inapitisha kalsi na kalsi inasababisha aina mbili za protini kuingiliana hivyo kufupisha urefu wa musuli.
