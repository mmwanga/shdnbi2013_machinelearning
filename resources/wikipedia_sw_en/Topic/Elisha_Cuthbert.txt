Elisha Cuthbert.
Elisha Ann Cuthbert'" (amezaliwa tar. 30 Novemba 1982) ni mwigizaji wa filamu na tamthilia kutoka nchini Kanada. Cuthbert anafahamika sana kwa vile zamani alikuwa mtangazaji wa kipindi cha televisheni cha Kikanada maarufu kama "Popular Mechanics for Kids".
Alianza kupata uhusika mkuu kwa mara ya kwanza mnamo mwaka wa 2003, pale alipocheza katika filamu ya "Old School" ikafuatiwa na "The Girl Next Door". Pia alipata kushiriki katika filamu moja ya mwaka wa 2005 "House of Wax" na pia filamu nyingine ya kutisha ya mwaka wa 2007 - "Captivity".
Uhusika uliompa umaarufu zaidi ni pale alipocheza kama Kim Bauer katika mfululizo wa kipindi cha televisheni cha Kimarekani maarufu kama "24".
