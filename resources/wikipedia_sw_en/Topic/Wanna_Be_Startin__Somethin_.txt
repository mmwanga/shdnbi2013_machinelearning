Wanna Be Startin' Somethin'.
"Wanna Be Startin' Somethin'"'" ni wimbo wa mwanamuziki wa R&B-pop wa Kimarekani, Michael Jackson. Wimbo unatoka katika albamu yake ya sita akiwa kama msanii wa kujitegemea ya mwaka wa 1982, "Thriller". Wimbo ulitolewa ukiwa kama single ya nne kutoka kwenye albamu hiyo mnamo tar. 8 Mei 1983, na kushika nafasi ya tano kwenye chati za "Billboard" Hot 100 singles, kwenye chati za Marekani - Hot Black Singles na Hot Dance Club Songs na chati za UK Singles Chart kote ilishika nafasi ya nane. Wimbo huu wa "Wanna Be Startin' Somethin'" aliurekodi upya akiwa na msanii wa hip hop Akon kwa ajili ya toleo jipya la 2008 la albamu ya "Thriller 25" ikiwa chini ya jina la "Wanna Be Startin' Somethin' 2008" na kutolewa kama single nchini Marekani na kushika nafasi ya 48 kwa Marekani peke yake.
Wimbo wa Kiafrika.
Wimbo unaishia ukiwa na kiitikio kinachorudia-rudia kuimba "Mama-se, mama-sa, ma-ma-coo-sa". Kwa mujibu wa mwandishi Mark Anthony Neal, "mashairi ya wimbo huu yalichukuliwa moja kwa moja kutoka kwa mwanamuziki na mpiga talumbeta wa Kikamerun Manu Dibango ambaye alivunja rekodi kwenye soko la muziki huko Amerika mnamo 1973 na kibao chake cha 'Soul Makossa'." Kelef Sanneh wa gazeti la "The New Yorker", alieleza kwamba "Soul Makossa", "kilikuwa kibao [kikali], katika Afrika, Ulaya, na huko Amerika, ambamo ilionekana kama kibao cha kwanza cha aina ya disco". Pia, Sanneh alieleza kwamba, "[Dibango] aliuita wimbo wake makossa kwa kufuatia dansi ya Kikamerun, lakini yeye alinyoosha neno litokalo, [na] kusikika [inacheza kama]: 'Ma-mako, ma-ma-ssa, mako-makossa'." Japokuwa wimbo wa Jackson unatofautisha maneno ya Dibango, toleo la Jackson linakosea kutaja maneno yale anayoyasema Dibango wimboni mwake.
