Dogodogo Center.
Dogodogo Center ni shirika lisilo la kiserikali linashughulika na watoto walio katika mazingira magumu jijini Dar es Salaam nchini Tanzania. Inasimamiwa na shirika la masista wa Maryknoll.
Mwanzilishi wa Dogodogo Center ni Sista Jean Pruitt. Sista Jean Pruitt alianzisha Dogodogo Center mwaka 1993 baada ya kuona watoto wakirandaranda mitaa ya Posta na kulala kando ya barabara bila ya msaada wowote. Sista Jean aliamua kuanza namna ya kuwasaidia watoto hawa na ndipo alipopata wazo la kuwasaidia kwa kuwapatia mahitaji muhimu ya matibabu na chakula.
Miaka ya 1993 tatizo la watoto wa mitaani halikuwa kubwa nchini Tanzania hivyo haikuwa rahisi kwa watu wengine kuona shida hii ambayo Sista Jean Pruitt aliweza kuiona. Sr. Jean Pruitt alitafuta misaada mbalimbali ndani na nje ya nchi kwa kuwaandikia wafadhili mbalimbali juu ya shida ya watoto wa mitaani na wengi walielewa na kufadhili.
