Puducherry.
Ubao mwenye jina la mtaa kwa Kifaransa na Kitamili
Puducherry'" inayojulikana kimataifa zaidi kama "'Pondicherry ni eneo maalumu la kitaifa nchini Uhindi. Ndani yake kuna maeneo madogo manne ya pekee yanayohesabiwa kwa pamoja kama eneo la kitaifa au Union Territory. Hizi sehemu nne ni Pondicherry, Karaikal, Yanam na Mahé. Zilikuwa koloni ndogo za Ufaransa katika Uhindi zilizokaa pekee na Uhindi wa Kiingereza zikakabidhiwa na Ufaransa kwa Uhindi huru mwaka 1962. Kimsingi kila sehemu ni mji mdogo wa pwani na mazingira kidogo karibu nao.
Jumla ya maeneo yote ni 493 km²; kati ya sehemu nne Pondicherry (290 km²) na Karaikal (160 km²) zimezungukwa na eneo la jimbo la Tamil Nadu; Yanam (20 km²) liko ndani ya eneo la jimbo la Andhra Pradesh na Mahé (9 km²) imezungukwa na jimbo la Kerala.
Lugha rasmi za Pondicherry zinategemea lugha kuu ya mazingira ya kila sehemu: kwa Pondicherry na Karakal ni Kitamil, kwa Yanam ni Kitelugu na na kwa Mahe ni Kimalayalam. Kifaransa bado ni lugha rasmi lakini haitumiki sana hali halisi serikali inafanya kazi kwa kutumia Kiingereza.
