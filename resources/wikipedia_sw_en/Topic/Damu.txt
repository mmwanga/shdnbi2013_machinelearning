Damu.
Damu ni kiowevu katika mwili wa binadamu na pia wanayama. Inazunguka mwilini ikisukumwa na moyo ndani ya mishipa ya damu. Kazi yake ni kupeleka lishe na oksijeni kwa seli za mwili na kutoa daioksaidi ya kaboni pamoja na uchafu mwingine kutoka seli.
Ndani ya damu kuna utegili ambao ni kiowevu chake pamoja na seli za damu nyekundu na nyeupe. Seli nyekundu hubeba oksijeni wakati daioksaidi ya kaboni hubebwa na utegili. Seli nyeupe ni walinzi wa mwili wa kupambana na magonjwa.
Mtu mzima huwa na damu lita 6 mwilini.
Kuna damu tofauti na imepangwa kwa muundo unaoitwa AB0. Sehemu kubwa ya watu huwa kati ya aina nne za A, B, AB na 0.
