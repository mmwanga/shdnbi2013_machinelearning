Ufufuko wa Yesu.
Mchoro wa Piero della Francesca "Ufufuko" huko Sansepolcro (Italia).
Ufufuko wa Yesu'" ndio tukio kuu lililotangazwa na Kanisa daima kuhusu mwanzilishi wake, kuanzia ushuhuda wa Mitume wa Yesu na maandiko ya Agano Jipya, hususan Injili.
Kadiri ya imani hiyo, siku ya tatu baada ya kuuawa msalabani, Yesu alifufuka mtukufu akiacha kaburi lake na vitambaa vyote vilivyotumika kumzikia.
Tangu Jumapili hiyo na kwa muda wa siku arubaini, yeye aliendelea kuwatokea mara kadhaa wanafunzi wake, hadi alipoonekana nao akipaa mbinguni.
Tukio hilo linaadhimishwa kila mwaka kwenye Pasaka na kila wiki kwenye Dominika.
Mahali na tarehe.
Kadiri ya Injili, kaburi la Yesu lilikuwa karibu na Golgota-Kalivari, nje kidogo ya ngome ya Yerusalemu.
Injili hazitaji tarehe wala mwaka wa tukio hilo. Wataalamu wengi, kwa kulinganisha habari zake na za vyanzo vingine vya historia na vya dini ya Uyahudi, wanakadiria siku hiyo kuwa tarehe 9 Aprili mwaka 30.
