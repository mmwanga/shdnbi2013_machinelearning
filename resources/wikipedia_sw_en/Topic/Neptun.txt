Neptun.
"Kuhusu matumzi ya jina "Kausi'" kwa sayari hii tazama sehemu ya "Jina"
Neptune ilivyopigiwa picha na darubini ya angani ya Hubble
Neptun'" ni sayari ya nane kutoka jua letu. Ni sayari kubwa ya nne ya mfumo wa jua na mada yake ni hasa gesi iliyoganda. Jumla ya masi yake ni mara 17 ya dunia hivyo ni sayari nyepesi kulingana na ukubwa wake. Hivyo ni nzito zaidi kuliko sayari jirani Uranus lakini ndogo yake.
Ina miezi 13 na bangili nne zisizoonekana rahisi. Mwezi mkubwa huitwa Triton na ukubwa wake hulingana na mwezi wa dunia yetu.
Neptun haionekani kwa macho matupu ni lazima kutumia darubini. Hapo huonekana kama kisahani chenye rangi ya buluu-kijani. Rangi hii imetokana na gesi ya methani inayopatikana kwa wingi katika angahewa yake.
Jina.
Jina la sayari limetokana na mungu wa Roma ya Kale Neptunus aliyeaminiwa kutawala bahari na mito. Lugha nyingi duniani zimepokea jina hili kwa sababu astronomia ya zamani katika tamaduni mbalimbali haikujua sayari hiyo iliyojulikana tangu kupatikana kwa darubini tu.
Vitabu kadhaa vinatumia jina la "'Kausi
kwa kufuata kamusi ya KAST; lakini jina hili halipatikani katika kamusi nyingine.
