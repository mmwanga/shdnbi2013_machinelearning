Namba za Kiroma.
Namba za Kiroma'" nu mfumo wa namba jinsi ulivyokuwa kawaida wakati wa Roma ya Kale na katika mwandiko wa Kilatini. Mfumo huu unaendelea kutumiwa hadi leo kwa namba za pekee hasa katika muundo wa orodha ambako mgawanyo ni wa ngazi mbalimbali. Ni kawaida kwa kutofautisha watu wenye jina lilelile kwa mfano wafalme au mapapa: Papa Benedikto XVI (=wa 16) au Malkia Elizabeth II (=wa pili).
Herufi za alfabeti kama alama za namba.
Jinsi ilivyo katika lugha mbalimbali hata Waroma walitumia herufi za alfabeti ya Kilatini pia kwa matumizi kama alama za namba.
Alama za kimsingi.
Herufi chache zilitumiwa kwa namba za muhimu zaidi:
Kujumlisha alama.
Namba kubwa zaidi huonyeshwa kwa kuandika alama inayotakiwa upande wa kulia lakini kamwe alama ileile mara nne si zaidi ya mara tatu:
"'I'" = 1; "'II'" = 2; "'V'" ni 5 lakini "'VI'" ni 6; "'XX'" ni 20 lakini "'XXI'" ni 21.
Walikuwa na utaratibu wa kutoandika zaidi ya alama tatu ya aina ileile mfululizo. Lakini waliweza kupuuza utaratibu huu pia na kuandika VIIII (9) badala ya "'IX'" au XXXX (40) bafala ya "'XL'".
Kupunguza alama.
Namba ndogo zaidi huonyeshwa kwa kuandika alama ndogo upande wa kushoto:
"'V'" ni 5 lakini "'IV'" ni 4; "'X'" ni 10 lakini "'IX'" ni tisa
kuweka I moja au X moja au C moja tu kabla ya alama kuwba zaidi; halafu namba hii yatolewa kwenye namba kubwa:
I pekee huwekwa kabla ya V au X; X pekee kabla ya L au C; C pekee kabla ya D au M.
