Nebula.
Nebula ni neno kwa ajili ya kieneo ng'avu na cheupecheupe kinachoonekana angani ama kwa macho au kwa darubini. Zamani hata galaksi ziliweza kuitwa "nebula". Galaksi ya Andromeda iliyokuwa galaksi ya kwanza iliyotambuliwa angani bado inaweza kuitwa "Andromeda Nebula".
Siku hizi neno linataja wingu kubwa linalong'aa. Mada yake inaweza kuwa gesi ya moto, vumbi na utegili.
Gesi ya moto na utegili zinang'aa pekee yao; vumbi inaweza kuakisia nuru ya nyota za karibu.
Mara nyingi nebula ni mahali pa kuzaliwa au kutokea kwa nyota mpya. Wakati mwingine wingu ni mabaki tu ya nyota ya nova yaani nyota iliyokufa katika mlipuko mkubwa.
