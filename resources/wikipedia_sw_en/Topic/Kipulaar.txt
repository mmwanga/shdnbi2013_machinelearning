Kipulaar.
Kipulaar ni lugha ya Kiniger-Kongo nchini Senegal, Gambia, Guinea-Bisau, Mauritania, Mali na Guinea inayozungumzwa na Wafulfulde. Kisichanganywe na lugha ya Kipular ambayo pia ni lugha ya Senegal. Mwaka wa 2006 idadi ya wasemaji wa Kipulaar nchini Senegal imehesabiwa kuwa watu 2,740,000. Pia kuna wasemaji 295,000 nchini Gambia, 265,000 nchini Guinea-Bisau, 192,000 nchini Mauritania, 175,000 nchini Mali na 24,000 nchini Guinea. Kufuatana na uainishaji wa lugha kwa ndani zaidi, Kipulaar kiko katika kundi la Kiatlantiki.
