Hifadhi ya kisiwa cha Saanane.
Kisiwa cha Saanane'" ni hifadhi tarajiwa ambayo ina eneo la mita 0.5, na iko umbali wa kilometa 2 kusini magharibi kutoka katikati ya jiji la Mwanza, katika Ghuba ya Ziwa Victoria nchini Tanzania.
Hifadhi hii tarajiwa ilianzishwa kama bustani ya kwanza ya wanyama nchini Tanzania mwaka 1964.
Lengo la kuanzishwa kwake ilikuwa kuhamasisha uhifadhi wa wanyama na kuelimisha jamii, pamoja na kutoa nafasi kwa wakazi wa Mwanza kupumzika.
Jina la hifadhi hii lilitokana na muanzilishi wa bustani aitwaye Saanane Chawandi. Kati ya mwaka 1964 na 1966 wanyama mbalimbali walihamishiwa katika kisiwa hiki.
Wanyama hao ni pamoja na mbogo, digidigi, tembo, pofu, pongo, swala pala, ngiri, pundamilia, kima, twiga, nungunungu, mamba n.k
Wanayama wakali kama faru na mbogo walifungiwa na wanyama wapole waliachwa huru.
Bustani hii iliachwa kuwa pori la akiba mwaka 1991.
Muonekana wa Ziwa Victoria katika kisiwa cha Saanane ni kivutio kikubwa. Vilevile muonekano wa Kisiwa cha Saanane uwapo Mwanza ni kivutio kingine kikubwa.
Hifadhi hii inafikika wakati wowote katika mwaka. Na unaweza kufika kwa kutumia boti ukitikea katika mji wa Mwanza.
Marejeo.
"Majarida ya hifadhi za Taifa Tanzania"
