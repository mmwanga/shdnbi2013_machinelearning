2012 DA14.
Sehemu ya karibu ya dunia ya obiti ya 2012 DA14 wakati wa Februari 2013
2012 DA14 ni asteroidi lenye mzingo wa kukaribia dunia.
Imekadiriwa kuwa na kipenyo cha mita 50 na masi ilikadiriwa kuwa tani 190,000.
Kutambuliwa.
Astroidi hii ilitazamiwa mara ya kwanza mwaka 2012 na wanaastronomia kwenye kituo cha kutazama nyota cha La Sagra. Hapo mwanzoni kulikuwa na hofu ya kwamba asteroidi hil linaweza kuwa na hatari maana kama ingegongana na dunia ingesababisha hasara nyingi sawa na nguvu ya bomu ya kinyuklia jinsi ilivyotokea mwaka 1908 huko Tunguska.
Mpito wa Februari 2013.
2012 DA14 ilipita karibu na dunia tarehe 15 Februari 2013 kwa umbali wa kilomita 27,700 yaani ndani ya obiti ya mwezi na hata ndani ya obiti ya satelaiti za mawasiliano.
Jinsi ilivyotabiriwa na wataalamu iilipita salama bila hatari ya muanguka chini na kugonga dunia. Hata hivyo mpito wake ulikuwa mpito wa karibu kabisa wa gimba lenye ukubwa wake.
Mpito ujao wa karibu utatokea mwaka 2046 lakini unatabiriwa kuwa na umbali zaidi kuliko mwaka 2013.
