Tetemeko la ardhi.
Mji wa San Francisco (Marekani) baada ya tetetemo la ardhi la mwaka 1906.
Tetemeko la ardhi(zilizala) ni mishtuko ya ghafla ya ardhi. Inatokea mara kwa mara lakini idadi kubwa ni hafifu mno haisikiki na wanadamu ila tu inapimwa na mitambo ya wataalamu.
Hatari za mitetemeko ya ardhi.
Tetemeko kubwa laweza kusababisha uharibifu mkubwa na vifo hasa kutokana na majengo yanayoanguka. Baharini tetemeko laweza kusababisha tsunami.
Sababu.
Sababu ya tetemeko ni mara nyingi miendo ya gandunia kama kusukumana kwa mabamba ya ganda la dunia.
Ili kufahamu sababu hiyo ya matetemeko ya ardhi, inabidi kufahamu mambo yanayoendelea chini ya ardhi.  Kwanza ni lazima kufikiria xd:Wmuundo wa dunia.  Dunia ina umbo la duara.  Umbali uliopo baina ya pande mbili tofauti kinyume za dunia ni kilomita elfu kumi na tatu. Katika sehemu ya nje ya dunia, ardhi ni thabiti (ngumu).  Dunia ina gamba la mwamba ngumu ambalo, kulingana na ukubwa wa dunia yenyewe, ni jembamba. Gamba hilo lina unene ya baina kilomita kumi na kilomita hamsini.
Kama ungeweza kusafiri chini ya ardhi, yaani kuvuka gamba hilo, ungeona kwamba mazingira ni tofauti sana.  Kila kitu kwenye dunia kinavutwa kuelekea sehemu ya kati ya dunia (graviti).  Kwa hiyo kuna shinikizo kubwa mno chini ya gamba kutokana na
msukumo kwa vitu vya juu kuelekea chini.  Yote ni mwamba na chuma, lakini kutokana na
shinikizo hilo, kuna joto kali sana, na mwamba na chuma chini ya gamba si imara.  Kwa hiyo mwamba wa chuma umeyeyuka, kama matope joto yanayotoka nje ya
volkeno wakati wa mlipuko.  Ambapo matope hayo yanapokuwa baridi, yanakuwa imara kama
mwamba wa kawaida. Mwamba huo ulioyeyuka wenye joto mno unasogea
ukizunguka chini ya gamba.  Kwa upande wake, gamba linavutwa pia na mwamba ulioyeyuka, likisogea
pia.  Kwa sababu ya kusukumwa, gamba huvunjika. Kwa hiyo badala ya pande moja zima la gamba,
kuna baadhi ya mapande makubwa ya gamba yanayosogea yakiwa na nguvu kubwa mno.
Ramani inayoonyesha mahali duniani ambapo nishati ya matetemeko ya ardhi iliachiwa baina ya miaka 1963 na 1998. Kila nukta inaonyesha kitovu cha tetemeko moja.
Katika baadhi ya sehemu za dunia, mapande hayo yanakutana yakipambana.  Wakati huo, nguvu kubwa mno
inasukuma mwamba thabiti wa gamba kuelekea juu na chini.  Ndivyo hivyo baada ya miaka
mingi sana, safu za milima zinavyojengwa.   Pia pande moja linaposukumwa chini ya pande
jingine, bonde kubwa sana linajengwa.  Kwa mfano, kuna ufa mkubwa sana uliopo chini ya
bahari, katika pwani ya Kalifornia magharibi mwa Marekani.  Karibu na pwani ya nchi zilizopo
katika pwani ya magharibi ya bara la Amerika, kuna milima mingi kutokana na pande hilo
kusukumwa juu.  Pia, karibu na pwani, kuna mifereji ambapo chini ya bahari imekwenda chini sana, kwa ajili ya
Katika maeneo ambayo mapande yanatenganishwa, gamba ni jembamba, na mwamba ulioyeyuka
unaondoka.  Ukiona ramani ya dunia, sehemu ya mashariki ya bara la Amerika na sehemu
ya magharibi ya mabara ya Afrika na Ulaya, utaona kwamba inawezekana zamani sana mabara
hayo yalikuwa bara moja tu.  Pia, katika chini ya bahari kati ya Afrika na Marekani,
wachunguzi wameona kwamba katika mstari wa katikati baina ya mabara hayo, kuna idadi
kubwa ya miamba ilioyeyuka iliyotoka ardhini.
Baadhi ya wakati mapande hayo yanateleza pole pole.  Lakini mara kwa
mara yanasimama badala ya kuendelea kuteleza.  Hivyo nishati inajengeka.  Nishati
inapoachiwa -- kwa kawaida kwenye mipaka baina ya mapande tofauti -- mapande yanasogea kwa ghafula na kwa haraka.  Hivyo, ardhi inatetemeka. Ndivyo matetemeko ya ardhi yanavyotokea.    Wachunguzi wameona kwamba matetemeko ya ardhi
mara nyingi yanatokea katika  maeneo hayo ambayo yana milima mingi na nyufa.   Kwa mfano,
kuna hatari ya matetemeko Kalifornia nchini Marekani.
Mitetemeko mingi yaani zaidi ya asilimia 80 hutokea katika beseni ya Pasifiki.
Katika mazingira ya volkeno tetemeko lasababishwa na miendo ya magma chini ya volkeno hasa wakati wa mlipuko.
Vipimo.
Wataalamu hupima tetemeko kwa njia mbalimbali. Kuna skeli mbili zinazotumiwa mara nyingi ni zile za Richter na Mercalli.
