Muhamad VI.
Mohammed VI wa Moroko'" akikutana na rais wa Marekani George W. Bush huko ofisini yake katika Nyumba Nyeupe wa Washington DC tar. 23 Aprili 2002
"'Mohammed VI'" ("Kiarabu": الملك محمد السادس للمغرب "al-malik muhamad as-saadis lil-maghrib" yaani "mfalme Muhamad wa sita kwa Moroko") ni mfalme wa Moroko. Anaitwa pia "Muhamad Ben Al-Hassan".
Amepokea cheo cha mfalme 23 Julai 1999 masaa machache baada ya kifo cha babake mfalme Hassan II. Yeye ni mfalme wa 18 katika familia ya Waalawi anayetawala nchi hii.
Utoto na masomo.
Alizaliwa mjini Rabat tarehe 21 Agosti 1963 kama mtoto wa pili na mwana wa kwanza wa mfalme Hassan II na mke wake wa pili Latifa Hammou. Alisoma sheria kwenye chuo kikuu cha Rabat akachukua digrii ya kwanza 1985. Akaongeza masomo huko Ufaransa na kupokea shahada la daktari tar. 29 Oktoba 1993 kwenye chuo kikuu cha Nizza kwa utafiti kuhusu „Ushirikiano kati ya Umoja wa Ulaya na nchi za Maghreb".
Siasa mpya.
Mohammed VI ameanza siasa ya mageuzi. Mara baada ya kupokea cheo alihutubia wananchi akaahidi kupambana na rushwa na umaskini, kujenga uchumi wa kisasa na kuimarisha haki za wananchi.
Anapingwa na Waislamu wenye mwelekeo wa kidesturi hasa kwa sababu ya sheria mpya ya familia iliyopanusha haki za wakinamama tangu mwaka 2004.
Ndoa yake.
Tarehe 21 Machi 2002 alimwoa mtaalamu wa kompyuta Salma Bennani aliyezaa mtoto wa kwanza Mulai Hassan ambaye ni mfalme mteule wa Moroko.
o l malik makayhammmoch gal tlata dial l kalmat li bgha howa galllak bghit ana o wana o khti salma o li idrab lia tarma mn ghayr had chi cha3b i3wad l karrro o@o.ot
