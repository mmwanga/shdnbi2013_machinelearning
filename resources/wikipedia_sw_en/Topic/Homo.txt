Homo.
Uenezi wa jenasi "Homo" kwa wakati na mahali.
"'Homo"' ni jenasi inayojumlisha binadamu na spishi zinazofanana sana naye.
Jina "homo" ni la Kilatini, likiwa na maana ya "mtu", na kiasili linahusiana na neno "ardhi".
Jenasi hiyo inakadiriwa kuanza kuwepo walau miaka 2.3 milioni iliyopita kutokana na australopithecine.
Spishi ya kwanza ya jenasi hiyo ni ile ya "Homo habilis", anayefikiriwa kutokana na "Australopithecus garhi". Lakini mnamo Mei 2010 yalipatikana mabaki ya "Homo gautengensis", spishi inayofikiriwa kuwa ya kale kuliko Homo habilis.
Uenezi wa binadamu nje ya Afrika, kufuatana na mitochondrial DNA. Duara za rangi mbalimbali zinamaanisha maelfu ya miaka kabla ya leo.
Kutokana na "Homo habilis" walipatikana "Homo ergaster", "Homo erectus", "Homo georgicus", "Homo antecessor", "Homo rhodesiensis", "Homo heidelbergensis" n.k.
"Homo neanderthalensis" na mtu wa Denisova labda ni nususpishi za "Homo sapiens" zilizoweza kuzaliana na watu waliotokea Afrika.
Spishi zote za jenasi Homo zimekoma, isipokuwa "Homo sapiens" (binadamu).
