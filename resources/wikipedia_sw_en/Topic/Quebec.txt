Quebec.
Quebec ni jimbo la Kanada upande wa Bahari Atlantiki kati ya mdomo wa mto Saint Lawrence hadi ghuba ya Hudson. Ina eneo la 1,542,056 kmÂ² ikiwa ni kubwa kati ya majimbo ya Kanada. Kuna wakazi milioni saba na nusu (7,546,131). Imepakana na Ontario, New Brunswick na Newfoundland and Labrador.
Quebec ni eneo ambako wakazi wengi hutumia lugha ya Kifaransa tofauti na majimbo mengine ya Kanada ambako watu huongea Kiingereza. Sababu yake ni ya kwamba sehemu hii ilikuwa koloni ya Ufaransa tangi karne ya 17 na walowezi Wafaransa walijenga makazi yao hapa. Walitunza utamaduni wao hata baada ya vita ya miaka saba (1756-1762) ambako koloni ilivamiwa na Uingereza na kuwa eneo la Kiingereza. Mfaransa wa kwanza aliyefika Quebec alikuwa mpelelezi Jacques Cartier.
Mji mkuu ni Jiji la Quebec ambayo ni kati ya miji ya kale ya Amerika ya Kaskazini. Mji mkubwa wa jimbo na mji wa pili wa Kanada ni Montreal.
Quebec ilikuwa na harakati mbalimbali zilizolenga kujitenga kwa Quebec katika Kanada na kuunda nchi mpya. Katika kura ya wananchi ya mwaka 1995 azimio la kubaki ndani ya Kanada lilichukuliwa kwa kura chache sana; 49.4% za wananchi wa Quebec walipendelea kuondoka katika Kanada na 50.6% walipendelea kubaki ndani ya Kanada.
