Kiumbehai.
Bakteria ya Escherichia coli ni mfano wa viumbehai katika kundi la prokariota
Sifongo ya baharini ni mfano wa viumbehai katika kundi la eukariota
Kiumbehai ni kitu ambacho ni hai kama vile mtu, mnyama, mmea au bakteria. Kwa upande mmoja viumbehai ni molekuli za mata jinsi ilivyo kwa vitu vingine kwa mfano udongo, mawe, fuwele au hewa. Kwa upande mwingine mata hii ina mfumo mwenye tabia mbalimbali ammbazo kwa pamoja zinaunda uhai kama vile uwezo wa kuzaa, kukua na umateboli (uwezo wa kujenga au kuvunja kemikali mwilini). Hata kama sayansi haijui kikamilifu uhai ni nini inatambua jumla ya tabia hizi kama dalili za uhai.
Kiumbehai inaweza kuwa na seli moja kama bakteria kadhaa au kuwa na seli mamilioni kama mwanadamu.
Viumbehai vyenye seli moja tu ni vidogo sana havionekani kwa jicho bali kwa hadubini tu.
Aina za viumbehai.
Wataalamu wamegawa viumbehai katika vikundi vitatu kufuatana na muundo wao wa ndani:
Vikundi hivi ni domeni 3 za uainishaji wa kisayansi.
Virusi ni kitu kati ya kiumbehai na vitu visivyo na uhai; wataalamu wengine husema ya kwamba haistahili kuitwa "kiumbehai" kwa sababu haiwezi kuzaa pekee yake haina umetaboli wake bali unategemea kuingia ndani ya seli na kutumia nafasi za seli kwa kuzaa kwake.
