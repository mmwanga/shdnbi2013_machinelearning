Jimbo Kuu la Mwanza.
Jimbo Kuu la Mwanza (kwa Kilatini Archidioecesis MvanzaÃ«nsis) ni mojawapo kati ya majimbo 33 ya Kanisa Katoliki nchini Tanzania na kama hayo yote linafuata mapokeo ya Kiroma.
Chini yake kuna kanda ya Kanisa yenye majimbo yafuatayo: Bukoba, Bunda, Geita, Kayanga, Musoma, Rulenge-Ngara na Shinyanga.
Kanisa Kuu liko jijini Mwanza, na linaitwa la Epifania.
Askofu mkuu wake ni Yuda Thaddeus Ruwa'ichi, O.F.M.Cap..
Takwimu.
Baada ya kumegwa (2010) ili kuanzisha jimbo la Bunda, eneo la jimbo lina kilometa mraba 40,000 hivi, ambapo kati ya wakazi 2,600,000, Wakatoliki ni 627,000 (sawa na 24.1%) na wanaunda parokia 27.
Mapadri ni 73, ambao kati yao 41 ni wanajimbo na 32 watawa. Hivyo kwa wastani kila mmojawao anahudumia waamini 8,589.
Jimbo lina pia mabruda 8 na masista 209.
