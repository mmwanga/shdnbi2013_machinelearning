ICC Dar.
Leo ni Alkhamisi tarehe 20 Mfunguo Pili Dhul Qaad mwaka 1431 Hijria, mwafaka na tarehe 28 Oktoba mwaka 2010 Miladia.
Siku kama ya leo miaka 975 iliyopita yaani tarehe 20 Mfunguo Pili Dhul Qaad mwaka 256 Hijria Abu Ali Sina, mwanafalsafa, mwanateolojia na tabibu mahiri wa Kiirani alizaliwa. Abu Ali Sina alisoma elimu ya msingi na akiwa na umri wa miaka 10 alihifadhi Qurani Tukufu. Baadaye alianza kujifunza elimu za jiometri, nujumu na falsafa na kuonyesha kipaji cha hali ya juu katika elimu hizo.
Alizaliwa mnamo mwaka 980 karibu na mji wa Bukhara katika Khorasan akafa mwaka 1037 mjini Hamadan katika Uajemi (Iran ya sasa).
Alishughulika sayansi nyingi alikuwa mtabibu na pia mtaalamu wa fizikia, sheria, hisabati, astronomia na kemia.
Kwa jumla alitoa maandiko 450 kuhusu maada mbalimbali na 240 kati haya zimepatikana hadi leo. Vitabu vilitafsiriwa kwa lugha mbalimbali hata kwa Kilatini na kwa njia hiyo Ibn Sina alikuwa pia mwalimu wa Ulaya katika tiba na falsafa.
Mtume Mtukufu na Nabii wa mwisho, baada ya miaka ishirini na tatu ya kufanya juhudi na kuvumilia machungu katika kufikisha risala ya Utume alisema: "Hakuna Nabii yeyote aliyeudhiwa na kupata tabu na kuvumilia machungu katika kufikisha risala yakekamanilivyopata mimi." Katika mwaka wa mwisho wa Utume wake, wakati wa Hija ya Kuaga huko katika pwani ya eneo la Ghadir na kwa amri ya Mwenyezi Mungu, alimtangaza Khalifa wake. Mtu ambaye kwa elimu na amali, kwa ushujaa na ikhlasi na kutokana na kuwa mtangulizi na wa mwanzo katika Uislamu alithibitisha mara kadha wa kadha ustahiki wake wa kuwa Khalifa wa Mtume.
Imeelezwa kwamba Mtume alikuwa akichelea kumtangaza Khalifa wa baada yake kwa sababu alikuwa akielewa nguvu za wanafiki na chuki na uadui wao kwa Imam Ali AS, lakini ikateremshwa aya ya Qur'ani inayoeleza kwamba Mwenyezi Mungu anamsisitiza kumtambulisha Khalifa wa baada yake na kwamba kukamilika kwa risala na ujumbe wa Utume wake kunafungamana na kutekeleza jambo hilo na kwamba atamlinda pia na shari ya maadui.
Ilivyotokea ni kwamba wakati msafara ulipofika kwenda makutano ya njia kadhaa katika eneo la Ghadir, Mtume alitoa amri kwa alioandamana nao ya kushuka vipando vyao na kubakia hapo hadi waandishi wa Wahyi wawasili, na akatuma ujumbe wa kuwataka warudi wale waliokuwa wamekwisha ondoka. Wakati akthari ya mahujaji – ambao idadiyaowalikuwa watu laki moja na elfu ishirini – walipokusanyika, Mtume alipanda juu ya mimbari iliyotengenezwa kwa soji za ngamia. Hapo alitoa hotuba na kisha akampandisha juu Imam Ali AS, akauinua mkono wake juu na kumtambulisha kuwa Khalifa wake na kutangaza kwamba kumtii Ali ni sawa na kumtii yeye Mtume. Kisha akawaweka Ahlul Bayt wake katika uzani mmoja na Qur'ani na kubainisha kuwa viwili hivyo vitabaki kuwa pamoja hadi Siku ya Kiyama na ndio tumaini la uokovu kwa Waislamu.
Baada ya kupita kitambo mfikishaji huyo wa Qur'ani na mtekelezaji wake akafikia kwenye lahadha ya sakratul mauti. Mwenyezi Mungu alimuita ili kurejea kwake lakini akiwa amemuahidi kwamba atakilinda Kitabu alichomteremshia na majangili wa imani na itikadi.
إِنَّا نَحْنُ نَزَّلْنَا الذِّكْرَ وَإِنَّا لَهُ لَحَافِظُونَ
Hakika Sisi ndio tulio teremsha Ukumbusho huu, na hakika Sisi ndio tutao ulinda. (Suratul Hijr: 15:9)
Ali AS, mzaliwa wa Nyumba ya Allah ya Al Kaaba, aliyelelewa na kukulia mikononi mwa Mtume wa Mwenyezi Mungu SAW na mtu wa kwanza kuuamini Uislamu, ambaye akiwa pamoja na Mtume alishuhudia kila lahadha ya kuteremshwa Qur'ani na kulisikia neno baada ya neno la wito mtukufu wa Wahyi, hivi sasa anahofu na kuchelea hali ya baadaye ya umma wa Mtume.
Tunachofanya sasa ni kukumbusha maneno aliyoyasema Mtume katika mkusanyiko ule ukiwa ndio mwongozo mkuu wa risala ya Mtume huyo wa mwisho ili kubainisha tena mkondo wa njia ya kufuatwa na umma wa Kiislamu. Matarajio ni kwamba wale wenye mapenzi ya kuifuata haki hawatokengeuka mkondo huo bali watakuwa wajumbe wa kufanya tablighi ya kufikisha kwa wengine ujumbe wa mwisho wa Mtume na vilevile watakuwa wajumbe katika familia na jamaa zao wa karibu wa kuwafikishia walimwengu wito wa Mwenyezi Mungu na maneno ya Mtume wake.
Huu ni wito alioutilia mkazo na sisitizo Mtume aliposema: "Enyi watu mliopo hapa na mnaousikia ujumbe huu ni wajibu wenu mtakaporudi kutoka safari hii kuufikisha ujumbe huo kwa wale wasiokuwepo hapa katika miji na majumbani kwenu."
Siku ya tarehe 18 Dhul – Hijjah, siku ya baia'h ya wilayat ya Amirul Muuminin Ali AS. Katika mwaka wa 10 Hijria na katika siku hiyo Mtume SAW aliamriwa na Mwenyezi Mungu kumuarifisha Ali AS kuwa ni Khalifa baada yake. Siku hiyo Mtume wa Allah alitoa hotuba katika mjumuiko wa mahujaji laki moja na elfu ishirini na mwisho wa hotuba yake aliuinua juu mkono wa Imam Ali AS na kumtaja kuwa ndiye Khalifa wake.
Baada ya miaka 1423 tukiohilola kihistoria linajulikanakama"Ghadiriyyah" na katika kueneza Uislamu wa Kishia tunajaribu kulitambulisha tukio hili adhimu kwa walimwengu kupitia lugha nyingi maarufu duniani ili chemchemi ya wilayat iwafikie wapenzi wa Ahlul Bayt.
"Hamdu na shukrani zote zinamstahikia Mwenyezi Mungu, Mola wa walimwengu wote. Ni Yeye tu ndiye tunayemuomba msaada, kumwamini na kutawakali kwake. Tunajikinga naye kutokana na shari ya nafsi na maovu ya matendo yetu. Mwenyezi Mungu ambaye hakuna wa kumwongoza anayempeteza na wala hakuna wa kumpeteza anayemwongoza. Nashuhudia kwamba hakuna mungu anayestahiki kuabudiwa kwa haki isipokuwa Allah na kwamba Muhammad ni Mja na Mtume Wake.
Enyi Watu! Mwenyezi Mungu mwenye huruma na mjuzi wa mambo yote amenipasha habari kwamba umri wangu humu duniani unakaribia mwisho ambapo nitaitwa hivi karibuni nami kulazimika kujibu wito. Mimi nina majukumu ya kutekeleza na nyinyi vilevile." Kisha akawauliza: "Je, mnasemaje?" Wakajibu: "Tunashuhudia kwamba umefikisha ujumbe, ukanasihi na kutekeleza vyema jihadi; Mwenyezi Mungu akujazi heri." Mtume akasema: "Je, si mnashuhudia kwamba hakuna mungu anayepasa kuabudiwa kwa haki isipokuwa Allah na kwamba Muhammad ni mja na Mtume Wake, kwamba Pepo ni haki (ipo), Moto ni haki, mauti ni haki, na kwamba Saa (Siku ya Kiyama) bila shaka itafika na kwamba Mwenyezi Mungu atawafufua wafu walioko makaburini?"
Wakajibu: "Naam, tunashuhudia." Akasema: "Mwenyezi Mungu Shuhudia." Kisha akawauliza tena: "Enyi Watu! Mmenielewa vizuri?" Wakasema: "Naam." Hapo Mtume akasema: "Ninaelekea ulimwengu mwingine na nitakutangulieni kufika kwenye hodhi ambapo nyinyi mtaungana nami huko baadaye. Ukubwa wa hodhi hiyo ni sawa na masafa kutoka mji wa Sanna (mji mkuu wa Yemen) hadi Busra (katika viunga vya mji wa DamascusSyria). Basi ninasubiri kuona ni jinsi gani mtakavyoamiliana na vitu viwili vyenye thamani kubwa ambavyo nitaviacha miongoni mwenu baada ya kuondoka mimi." Baada ya maneno hayo ya Mtume (saw) mmoja wa watu waliokuwa wakisikiliza maneno yake alipaza sauti na kuuliza: "Ewe Mtume! Ni vitu gani viwili hivi vyenye thamani ulivyotuachia?" Akajibu: "Kilicho kikuwa zaidi ni Qur'ani Tukufu ambacho ni chombo cha kumuunganisha mwanadamu na Mwenyezi Mungu. Kwa hivyo shikamaneni nacho kwa nguvu zenu zote ili msije mkapotea. Ama cha pili ni Itra na Ahli Bait wangu. Mwenyezi Mungu mwenye huruma na mjuzi wa mambo amenifahamisha kwamba vitu viwili hivi havitatengana kamwe hadi vitakaponifikia kando ya hodhi, na mimi daima nilikuwa nikimuomba Mwenyezi Mungu asijaalie viti viwili hivi kutengana. Kwa hivyo msivitangulie vitu hivi, kuachwa nyuma navyo wala kuvipuuza msije mkaangamia." Baada ya hapo aliushika mkono wa Imam Ali (as) na kuunyanyua juu. Kisha Mtume akasma: "Je, ni nani anayefaa na aliye na mamlaka zaidi juu ya waumini kuliko nafsi zao?" Wakajibu: "Mwenyezi Mungu na Mtume wake wanajua zaidi." Akasema: "Kwa hakika Mwenyezi Mungu ni Maula (bwana/walii/kiongozi/mtawala) wangu na mimi ni Maula wa waumini. Mimi nina mamlaka zaidi juu yaokuliko walivyo wao kwa nafsi zao." Kwa hivyo kila ambaye mimi ni maula wake basi na Ali ni maula wake." Mtume aliyakariri maneneo hayo mara tatu na kwa mujibu wa Imam Ahmad bin Hambal, mara nne. Kisha akaomba dua kwa kusema: "Ewe Allah! Mpende kila anayempenda Ali, mfanye adui kila anayemfanyia uadui, mnusuru kila anayemnusuru na mdhalilishe kila anayemdhalilisha. Mfanye Imam Ali (as) kuwa muhimili na mizani ya haki na ukweli." Baada ya hapo aliwaambia watu waliokuwa sehemu ile ya Ghadir Khum na kusikia maneno aliyosema wawafahamishe na kuwapasha habari wale wote ambao hawakuwa hapo kuhusiana na tukio hilo. Watu hawakuwa wametawanyika kutoka sehemu ile ambapo Malaika wa Wahyi Jibril aliteremka na kusoma aya ya 3 ya Surat al Maida inayosema: "Leo nimekukamilishieni dini yenu, na kukutimizieni neema yangu, na nimekupendeleeni Uislamu uwe dini yenu." Hapo Mtume alisema: "Allahu Akbar, kwa Mwenyezi Mungu kukamilisha dini na kutimiza neema na vilevile kuridhishwa Kwake na utume wangu pamoja na kumteua Ali kuwa walii wa Waislamu baada yangu." Baada ya maneno hayo ya Mtume (saw), hadhirina walimjia Imam Ali na kumpengeza kwa kuteuliwa kuwa Imam na kiongozi wa Waislamu baada ya Mtume Mtukufu. Watu hao waliongozwa na Abubakr na Omar ambao walimwambia Ali: "Hongera ewe mwana wa Abu Talib kwa kuteuliwa leo kuwa Maula wetu na Maula wa kila muumini mwanaume na mwanamke." Kisha Hassaan bin Thabit Alimwomba idhini Mtume na kusoma beti kadhaa za shairi la kusifu na kumpongeza Imam Ali (as) kwa mafanikio makubwa aliyopata ya kuteuliwa na Mwenyezi Mungu kuwa kiongozi na walii wa Waislamu kupitia Mtume wake (saw) katika tukio la Ghadir Khum.
