Kamusi Hai ya Kiswahili Mtandaoni.
Saa ya Kiswahili inayotolewa na mradi wa Kamusi Hai
Kamusi Hai ya Kiswahili Mtandaoni'" inajulikana kwa Kiingereza kama "'Internet Living Swahili Dictionary'" (kifupi: "'ILSD'") inayoitwa pia "'Kamusi Project".
Huu ni mradi ulioanzishwa kwenye Chuo Kikuu cha Yale (Marekani) hasa katika idara yake ya lugha za Kiafrika. Mradi huu unakusanya maneno ya Kiswahili pamoja na maana zake kwa Kiingereza. Unaongozwa na mwanzilishi na mhariri wake, Martin Benjamin.
Inapatikana kwa njia ya tovuti yake. Mtumiaji anaweza kuingiza neno lolote la Kiswahili au Kiingereza katika dirisha lake. Kama neneo lipo tayari kwenye kamusi atapata utafsiri wake katika maana mbalimbali.
Mradi ulikuwa na matatizo ya kifedha tangu mwanzo wa mwaka 2006 lakini umeweza kuanza upya kwa muda tangu Julai 2006. Mtu yeyote anayejiandikisha anakaribishwa kuchangia mle.
Matatizo ya kamusi hai mwaka 2007 na kuhamia anwani mpya.
Mwezi wa Septemba 2007 tovuti ya Kamusi ilifungwa kwa sababu za matatizo ya ndani ya utawala wa chuo kikuu (tazama: Ukurasa wa majadiliano).
Tangu Novemba 2007 Kamusi Hai imepatikana kwenye anwani mpya www.kamusiproject.org chini ya mradi wa World Language Documentation Centre.
Tangu kuhama nafasi ya kuhariri maelezo au kuongeza maneno mapya haiko tena jinsi ilivyokuwa awali kwa watumiaji waliojiandikisha.
