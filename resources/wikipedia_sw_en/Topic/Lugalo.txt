Lugalo.
Lugalo'" (pia: "'Rugaro) ni kijiji katika Wilaya ya Kilolo, Mkoa wa Iringa nchini Tanzania karibu na barabara kuu ya TANZAM takriban kilomita 45 kutoka Iringa kwenda Dar es Salaam.
Lugalo ni mahali pa kihistoria ilikuwa sehemu ya mapigano mnamo mwaka wa 1891 kati ya jeshi la kikoloni la Kijerumani na mtemi Mkwawa kiongozi wa Wahehe. Kuna jiwe kubwa la kumbukumbu mahali ambako Wahehe walishinda kikosi cha kijerumani kilichoongozwa na Emil von Zelewski.
Mapigano ya 17 Agosti 1891.
Mwezi wa Julai mwaka 1891 von Zelewski alielekea Uhehe kwa lengo la kuvamia eneo la Mkwawa kwa sababu Wahehe walikuwa tishio kwa uenezaji wa koloni ya Afrika ya Mashariki ya Kijerumani. Kikundi chake kilikuwa na kombania 3 zenye maafisa Wajerumani 13, maaskari Waafrika 320 na wapagaji 170 waliobeba mizinga mepesi na bunduki bombomu.
Baada ya kuangamiza vijiji kadhaa Zelewski alianza kuwapuuza Wahehe aliendelea bila upelelezi wa awali akashambuliwa tar. 17 Agosti 1891 alipopita kwenye manyasi marefu huko Lugalo. Mkwawa alikuwa alimsububiri na Wahehe 3,000 walionyamaza hadi Wajerumani waliotembea kwa umbo la safu ndefu walikuwa karibu kabisa wakawashambulia. Wajerumani walikosa muda kuandaa silaha zao wakashtushwa kabisa. Sehemu kubwa ya askari waliuawa katika muda wa dakika chache pamoja na jemadari von Zelewski. Sehemu ya kombania ya nyuma ilirudi nyuma na kusimama kwenye kilimo kidogo walipoweza kutumia bunduki la mtombo wakajitetea na kuua Wahehe wengi. Sehemu hii ilijumlisha maafisa 2 na maafande 2 Wajerumani waliweza kukimbia na kujiokoa pamoja na askari 62 na wapagaji 74.
Mapigano haya yalikuwa mwanzo wa vita ya Uhehe ambako Wajerumani walitumia wanajeshi wengi pamoja na silaha za kisasa wakafaulu kuwashinda Wahehe katika vita ya miaka 7 hadi kifo cha Mkwawa mwaka 1898.
