Tatizo la wanawake kupata ashiki ya kingono.
Tatizo la wanawake kupata ashiki ya kingono'" (FSAD), kwa kawaida linajulikana kama "'ubaridi wa ashiki, ni tatizo linalojulikana kwa kutoweza kunakoendelea na kunakorejea kupata ashiki ya kingono au kudumisha ashiki hadi mwisho wa shughuli za kingono, au ulainishaji-uvimbe wa kutosha ambao huwa kwa kawaida wakati wa shughuli za kingono. Hali hii inapaswa kutofautishwa na kutokuwa na shauku ya shughuli za kingono na shida zingine za kingono, kama vile tatizo la mshindo (anogasmia) na tatizo la kukosa hamu ya ngono, ambayo inatambulishwa na ukosefu au kutokuwepo na njozi ya kingono na hamu ya shughuli za kingono kwa kipindi fulani cha wakati.
Ingawa kwa sasa shida ya kingono ya wanawake ni utambuzi wenye tetesi, makampuni ya madawa yameanza kutangaza bidhaa za kutibu shida ya kingono ya wanawake (FSD), mara nyingi inayohusu vipimo vya chini vya testosteroni.
Aina ndogo.
Kuna aina ndogo kadhaa za matatizo ya wanawake kupata ashiki ya kingono. Zinaweza kuashiria mwanzo: ya maisha (tangu kuzaliwa) au yaliyopatwa. Zinaweza kutokana na mazingira: zinaweza kutokea katika hali zote (za jumla) au zilizo za hali maalum (za hali). Kwa mfano, tatizo linaweza kutokea kwa mumewe lakini si kwa mpenzi tofauti.
Muda wa kuwepo kwa tatizo na kiwango ambacho ni maalum kwa mpenzi-au hali, ikilinganishwa na kutokea katika hali zote, unaweza kutokana na sababu mbalimbali za kutendesha na huweza kuathiri matibabu ya tatizo. Inaweza kutokana na sababu za kisaikolojia au kutokana na mchanganyiko wa sababu.
Vipengele vya uaguzi.
Vigezo vya DSM-IV (Shirika la Marekani la Magonjwa ya akili 1994) vya matatizo ya wanawake kupata ashiki ya kingono ni:
Sababu.
Tafiti kadhaa zimefanywa kuchunguza sababu ambazo zinachangia kwa tatizo la wanawake kupata ashiki ya kingono na tatizo la wanawake kutopata mshindo. Sababu hizi ni pamoja na sababu za kisaikolojia na za kimwili. Kisaikolojia, sababu ziwezekanazo za tatizo ni pamoja na athari za utoto na uzoefu wa ujana na matukio ya sasa - ndani ya mtu binafsi na katika uhusiano wa sasa.
Athari za matukio wakati wa utoto na ujana.
Tafiti nyingi ambazo zimetathmini athari za uzoefu wa utoto kwa tatizo la wanawake kupata ashiki ya kingono zinazingatiwa kuwa na uwezekano wa dosari za kimethodolojia. Tafiti zinategemea ubatilishi uliotangulia, ambayo ni tatizo hasa wakati majibu ya hisia kwa tukio hilo pamoja na kadhia halisi ya tukio hilo yanaripotiwa. Hata hivyo, kumekuwa na viungo kadhaa vya uthibitisho kati ya unyanyasaji wa kingono utotoni na kuwa na shida ya kingono baadaye.
Sababu za kibinafsi.
Kumekuwa na uchunguzi haba wa athari za sababu za kibinafsi kwa shida ya kingono ya wanawake. Sababu hizi ni pamoja na dhiki, viwango vya uchovu, utambulisho wa kijinsia, afya, na sifa zingine na uzoefu wa kibinafsi ambazo zinaweza kuathiri ashiki au mwitikio wa kingono. Mfichuo kupita kiai kwa vyombo vya habari vyenye mtindo wa kiponografia pia unafikiriwa kusababisha akisi mbaya ya mwili, kujibaini na kujistahi kwa chini. Shughuli za kingono za mtu huvurugwa na dhiki kubwa sana na kusababisha kushindwa kufikia ridhaa ya kingono.
Sababu za uhusiano.
Kundi kubwa la utafiti limechunguza wajibu wa sababu za uhusiano katika shida ya wanawake ya kingono, hasa kuhusu mwitikio wa mshindo. Kwa kiasi kikubwa,utafiti huu umelenga athari za ubora wa uhusiano katika utendaji wa kingono. Baadhi ya utafiti umetathmini mchango wa vigeugeu maalum vya uhusiano, wakati mwingine umechunguza kuridhika jumla kwa uhusiano. Baadhi ya utafiti umechunguza matukio, wakati mwingine ulilenga mitazamo kama kipimo jarabati cha utendakazi wa uhusiano. Idadi za watu husika zimetofautiana kutoka kwa wapenzi wenye matatizo hadi kwa wateja wenye shida ya kingono na wale walio katika uhusiano wa kuridhisha.
Sababu za kimwili.
Makadirio ya asilimia ya shida ya kingono ya wanawake inayotokana na sababu za kimwili ni kati ya 30% hadi 80%. Matatizo yenye uwezekano mkubwa wa kusababisha shida za mapenzi ni yale yanayosababisha matatizo katika kazi ya mzunguko au ya nyurolojia. Sababu hizi zimechunguzwa zaidi kwa wanaume kuliko kwa wanawake. Etiolojia za kimwili kama vile magonjwa ya neva na ya moyo zimehusishwa moja kwa moja katika kumwaga manii mapema au kuchelewa kumwaga manii na pia katika tatizo la kusimika (Hawton 1993), lakini mchango wa sababu za fiziolojia kwa tatizo la kingono la wanawake si dhahiri. Hata hivyo, maandishi ya hivi karibuni yanapendekeza kwamba kunaweza kuwa na uharibifu katika awamu ya ashiki katika wanawake wenye ugonjwa wa kisukari. Kwa kuwa wanawake wenye ugonjwa wa kisukari huonyesha tofauti muhimu katika majibu yao kwa tatizo hili la kiafya, si ajabu kwamba athari za ugonjwa kwa ahiki pia hutofautiana sana. Kwa hakika, ukosefu wa ushirikiano wazi kati ya matatizo ya kiafya na utenda kazi wa kingono unaonyesha kuwa sababu za kisaikolojia zina sehemu kubwa katika matokeo ya matatizo hayo kwa utendakazi wa kingono (Melman et al. 1988).
Kenneth Maravilla, Profesa wa Radiolojia na Upasuaji wa Nyurolojia na Mkurugenzi wa Maabara ya Utafiti ya MRI (Upigaji picha wa viungo vya mwili kwa kutumia usumaku) katika Chuo Kikuu cha Washington, Seattle, alielezea matokeo ya utafiti juu ya utenda kazi wa kingono wa wanawake yaliyotokana na picha za ubongo. Katika utafiti mdogo wa majaribio wa wanawake wanne wenye tatizo la wanawake kupata ashiki ya kingono, Maravilla aliripoti kuwa kulikuwa na utendaji mdogo wa ubongo ulioonekana katika kundi hili, ikiwa ni pamoja na utendaji mdogo sana katika amidala (mkusanyiko wa viini unaopatikana katika sehemu ya mbele ya tundu la panja katika ubongo). Wanawake hawa pia walionyesha utendaji zaidi katika maeneo ya panja, tofauti na wanawake wasio na matatizo ya kingono, ambao hawakuonyesha utendaji katika maeneo kama hayo. Hii inaweza kuashiria ongezeko la kiwango cha kuzuia na kichocheo cha ashiki katika kikundi hiki kidogo cha wanawake wenye tatizo la kupata ashiki ya kingono.
Matibabu.
Ingawa tatizo la wanawake kupata ashiki ya kingono na shida ya wanawake kupata mshindo hudhihirika katika njia tofauti, hakuna ushahidi wa kuashiria ama sababu tofauti huchangia matatizo haya mawili au mbinu tofauti za matibabu zinafaa kutumika. Kwa hakika, mikakati sawa ya matibabu hutumika kwa jumla kwa shida zote mbili. Mikakati hii inawezahitaji kujalizwa na mbinu za ziada ili kutatua matatizo maalum kwa wanawake binafsi, lakini kwa ujumla ni mwanzo mzuri kwa kutatua masuala ambayo huchangia katika maendeleo na kukimu tatizo la kingono. Kwa sababu uhusiano kati ya mwanamke na mpenzi wake umeonekana kuwa na jukumu muhimu katika maendeleo na kukimu matatizo ya kingono, programu nyingi zimekusudiwa kutekelezwa na wapenzi, ingawa kunaweza kuwa na mikakati ya ziada inayotia mkazo kwa mtu binafsi. Pia ni muhimu kabisa kuitofautisha na shida isiyo ya kawaida ya kukosa hamu ya kingono.
Dawa iliopo bremelanotaidi, pia imepatikana kuongeza ashiki katika 90% ya waliofanyiwa uchunguzi, na ilikuwa inaendelezwa kwa nia ya kuiuza kama matibabu ya shida ya kupata ashiki ya kingono. Bremelanotaidi (mwanzoni PT-141) ilikuwa katika majaribio ya kimatibabu hadi 2007, lakini majaribio zaidi yalisitishwa kutokana na madhara kwa mfumo wa moyo.
Uhakiki.
Dhana ya "tatizo la wanawake kupata ashiki ya kingono" haikosi uhakiki.
