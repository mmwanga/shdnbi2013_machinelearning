Wade Williams.
Wade Andrew William'" (amezaliwa tar. 24 Desemba 1961) ni mwigizaji wa filamu na tamthiliya kutoka nchini Marekani. Kkwa sasa amevaa uhusika wa "nyota" kwenye tamthiliya ya Prison Break ya Fox akiwa kama "Captain Brad Bellick".
Maisha yake binafsi.
Williams na dada zake watatu walizaliwa Georgia, na baadae wakahamia Tulsa, Oklahoma. Kama kijana, Williams alijihusisha sana na maigizo na muziki, akianzia kanisani lakini hakuipa kipaumbele sanaa ya uigizaji kama ndio msingi wa maisha yake. Baada ya kumaliza elimu ya juu, Williams alipanga kufanya maandalizi ya kujiunga na masomo ya uganga katika chuo cha Tulsa (Tulsa University). Mapenzi yake kwenye uigizaji na muziki kamwe hayakufifia na akabadilisha masomo. Williams alipata shahada katika sanaa ya maonesho na baadae akapata shahada ya pili katika sanaa ya uigizaji kutoka chuo cha Rutgers (Mason Gross School of the Arts) alipokuwa akisoma chini ya "William Esper". Williams anaishi Texas akiwa na mkewe pamoja na binti yao. Kipindi akiwa chuo cha alikuwa nyota kwenye igizo "Sweet Todd".
Sanaa yake.
Williams alianzia maisha yake ya uigizaji Delacorte Theatre, Central Park kwenye "The Taming of the Shrew" akiwa na Morgan Freeman pamoja na Tracy Ulman. Pia Williams aliigiza na Denzel Washington kwenye "Richard III". Williams aliendelea na shughuli zake za uigizaji mpaka ngazi ya taifa katika kazi kama vile "Guys and Dolls", "Les Miserables", "Kiss of Spiderwoman", "Ragtime" na "Sowboat".
Filamu zake ikiwa pamoja na "Flicka", "Jarhead", "Colateral", "Ali", na "Erin Brockovich". Pia Williams ameonekana kwenye tamthilia kama "Over There", "Six Feet Under", "Prison Break", "24", "NYPD Blue", "Crime Scene Investigation(CSI)" na ameigiza kama "Father Cronin" kwenye "The Bernie Mac Show".
