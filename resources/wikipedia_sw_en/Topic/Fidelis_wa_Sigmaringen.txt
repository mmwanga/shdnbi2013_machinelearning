Fidelis wa Sigmaringen.
Mtakatifu Fidelis wa Sigmaringen'" (1578 â€“ 24 Aprili 1622) alikuwa padri mtawa wa shirika la Ndugu Wadogo, tawi la Wakapuchini.
Maisha.
Fidelis alizaliwa katika mji wa Sigmaringen upande wa Kusini-Magharibi wa Ujerumani, mwaka 1578. Jina lake lilikuwa Mark Roy.
Alisomea Freiburg falsafa na sheria akawa wakili maarufu hasa kwa kuwatetea mafukara.
Baadaye akajiunga na Wakapuchini, akaishi maisha magumu ya toba, makesha na sala.
Alijulikana kuwa ni mhubiri asiyechoka, na hivi akatumwa kwenda kuhubiri Uswisi hasa kwa lengo la kurudisha Waprotestanti katika Kanisa Katoliki, akawa na mafanikio makubwa hadi alipouawa na wapinzani wake mwaka 1622 mjini Seewis, akiwa anatoka katika adhimisho la Misa.
Ni mfiadini wa kwanza wa Idara ya Uenezaji wa Injili ya Kanisa Katoliki.
