Kitabu cha Zaburi.
Kitabu cha Zaburi'" ni kimojawapo kati ya vitabu vya Tanakh (yaani Biblia ya Kiebrania) na vya Agano la Kale ambalo ni sehemu ya kwanza ya Biblia ya Kikristo.
Kama vitabu vingine vyote vya Biblia, hiki pia kinatakiwa kisomwe katika mfululizo wa historia ya wokovu ili kukielewa kadiri ya maendeleo ya ufunuo wa Mungu kwa binadamu.
Yaliyomo.
Kina sura 150; kila sura ni zaburi moja. Zaburi ni aina ya sala iliyotungwa kama shairi au wimbo. Zaburi zinafundisha jinsi binadamu awezavyo kuzungumza na Mungu.
Kwa hiyo kitabu cha Zaburi kinatumiwa na Wayahudi na Wakristo kama kitabu cha sala.
Mada za zaburi hasa ni sifa za Mungu, shukrani, maombolezo, huzuni na toba, furaha na imani, elimu ya kidini, na ombi la ushindi dhidi ya maadui wasiomcha Mungu.
Zaburi nyingi zimetungwa kama shairi la Kiebrania; mara nyingi fungu moja linarudia wazo la fungu lililopita, k.m. katika Zaburi 22, mistari 1-2:
Katika kitabu cha Zaburi zaburi kadhaa zimewekwa pamoja: kwa mfano, Zaburi za Wakorahi (baadhi zikiwa 42—49), za Asafu (73—83), za kumsifu Mungu aliye Mfalme au Mtawala wa wote (93—99) au Zaburi za kuhiji (120—134).
Baadaye Zaburi ziligawanywa katika vitabu vitano: 1—41; 42—72; 73—89; 90—106; 107—150. Kila kimojawapo kinamsifu Mungu katika mstari wake wa mwisho: 41:13; 72:19; 89:52; 106:48; na Zaburi yote ya 150. Inawezekana kuwa mgawanyo huo ulifanyika ili kuiga mgawanyo wa vitabu vitano vya kwanza vya Biblia, yaani vitabu vya Mose.
Baadhi ya Zaburi zinazojulikana sana ni:
Zab 8.
jinsi lilivyo tukufu jina lako duniani mwote!
Vinywani mwa watoto wachanga na wanyonyao
Nikiziangalia mbingu zako, kazi ya vidole vyako,
mtu ni kitu gani hata umkumbuke,
umemvika taji ya utukufu na heshima;
umemtawaza juu ya kazi za mikono yako;
umevitia vitu vyote chini ya miguu yake.
ndege wa angani, na samaki wa baharini;
na kila kipitiacho njia za baharini.
Jinsi lilivyo tukufu jina lako duniani mwote!
Zab 123.
Nimekuinulia macho yangu, wewe uketiye mbinguni.
Kama vile macho ya watumishi kwa mkono wa bwana zao;
kama macho ya mjakazi kwa mkono wa bibi yake;
hivyo macho yetu humlekea Bwana, Mungu wetu,
Nafsi zenu zimeshiba mzaha wa wenye raha,
Zab 130.
Masikio yako na yaisikilize sauti ya dua zangu.
Lakini kwako kuna msamaha, ili Wewe uogopwe.
Yeye atawakomboa Israeli na maovu yake yote.
