James Siang'a.
James Aggrey Siang'a'" ni mchezaji kandanda wa kimataifa wa kitambo wa Kenya. Kwa sasa yeye ni meneja hodari wa kandanda, amekuwa mkufunzi katika mataifa mengi barani Afrika katika viwango vya vilabu na vya kitaifa, na hivi majuzi alikuwa mkufunzi wa klabu ya Gör Mahia.
Wasifu wake wa Uchezaji.
Siang'a alicheza kama mlinda lango na alicheza katika kiwango cha kimataifa kwa timu ya kitaifa ya Kenya.
Wasifu wa Ukocha.
Siang'a alikuwa mkufunzi wa timu ya kitaifa ya Kenya kati ya miaka ya 1999 na 2000. Siang'a kisha akahamia nchi ya Tanzania, ambapo alikuwa meneja wa timu ya kandanda ya kitaifa ya Tanzania mwaka wa 2002. Siang'a pia alikuwa mkufunzi wa klabu za Tanzania za Simba SC na Moro United na vilevile Express FC ya Uganda. Mnamo Oktoba mwaka wa 2004, akiwa bado katika klabu ya Moro United, Siang'a aliombawa kuchukua nyadhifa ya kuwa meneja wa timu ya taifa ya Kenya lakini alikataa. Baadaye mwezi huo, Siang'a pia aliombwa kuchukua nyadhifa ya umeneja kwa timu ya kitaifa ya Tanzania na kwa mara nyingine tena, alikataa. Siang'a pia alikuwa mkufunzi wa timu ya Mtibwa Sugar nchini Tanzania, kabla ya kuwa kocha wa Gör Mahia nchini Kenya.
