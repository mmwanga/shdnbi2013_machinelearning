Hekalu.
Nakala ya Parthenon ya Athens iliyojengwa huko Nashville (Tennessee) nchini Marekani
Hekalu la Kibudha huko Angkor Wat nchiniCambodia
Hekalu ni jengo la dini mbalimbali, lakini si zote.
Nyingine zinaita maabadi yao kwa majina tofauti, kutokana na mtazamo wa msingi.
Kwa mfano katika Uislamu jengo la ibada linaitwa msikiti.
Hekalu katika Uyahudi.
Mfano wa hekalu la pili la Yerusalemu.
Katika Biblia lina umuhimu wa pekee hekalu la Yerusalemu, lililojengwa kwanza na mfalme Sulemani, mwana wa Daudi likabomolewa na mfalme Nebukadreza wa Babuloni mwaka 586 K.K.. Halafu likajengwa upya (536 K.K. - 515 K.K.) baada ya uhamisho, likatakaswa na kuwekwa wakfu upya na Yuda Mmakabayo (164 K.K.), likapanuliwa na kupambwa na mfalme Herode Mkuu na Wayahudi wote (19-64) hadi miaka michache kabla halijabomolewa tena na Warumi mwaka 70 B.K.. Tangu hapo halijajengwa tena, hivi kwamba sadaka zinazodaiwa na Torati haziwezi kutolewa.
Tangu wakati wa uhamisho hadi leo Wayahudi wanaendelea kukusanyika katika majengo yanayoitwa masinagogi (yaani "mkutano").
Hekalu katika Ukristo.
Yesu Kristo alikuwa ametabiri tukio hilo miaka 40 hivi ya nyuma, akisema saa imefika ya kumtolea Mungu Baba ibada mpya katika Roho na ukweli. Alipotakasa hekalu hilo, alitangaza kuwa mwili wake mfufuka utakuwa ndio hekalu la kweli ambamo watu wote wamuendee Mungu na kumtolea ibada hiyo.
Ndiyo sababu kwa kawaida maabadi ya Wakristo huitwa kanisa (yaani "mkusanyiko"), si hekalu.
