Botswana.
Botswana'" ni nchi iliyoko Kusini mwa Afrika. Jina rasmi ni "'Jamhuri ya Botswana'". Mji mkuu wa Botswana ni Gaborone.
Jiografia.
Botswana haina pwani ya bahari yoyote. Imepakana na Zambia, Zimbabwe, Afrika Kusini na Namibia. Mpaka baina ya taifa la Botswana na Zambia ni meta 700 tu na imefanyika kuwa mpaka mfupi kuliko mipaka yote ulimwenguni. Kuna pia feri ya moja kwa moja kati ya Botswana na Zambia kuvuka mto Zambezi.
Jangwa la Kalahari linafunika theluthi mbili za eneo la Botswana. Moja ya maeneo muhimu nchini Botswana ni delta ya mto Okavango. Delta ya Okavango ni delta kubwa kabisa duniani, maana yake mdomo wa mto si baharini bali kwenye nchi kavu, maji yakiishia jangwani.
Utamaduni.
Watu wa Botswana hujiita "Batswana". Kuna wakazi takriban milioni 1.6. Kwa sababu nchi ni kubwa songamano la watu ni watu ni kilometa za mraba 2.7 pekee. Idadi hiyo ndogo imetokana na sehemu kubwa ya nchi hiyo kuwa ni jangwa.
Lugha inayotumika na wakazi walio wengi ni "Setswana" (Kitswana) pamoja na Kiingereza.
Botswana imekuwa na mfumo wa demokrasia kwa miaka mingi ikiwa na viongozi ambao huchaguliwa kwa kura ya wananchi wote.
Rais wa jamhuri ni Festus Mogae.
Uchumi.
Uchumi wa Botswana umekuwa imara kwa miaka mingi na hali ya maisha imeendelea kuwa bora kila mwaka tangu uhuru.
Utajiri wa nchi unatokana hasa na migodi ya almasi, pamoja na machimbo ya shaba na minerali kama vile chumvi. Watalii wanaongeza pato la taifa hasa kwa sababu ya uzuri wa delta ya Okavango.
Fedha ya Botswana huitwa "Pula" (yaani mvua). Ina "thebe" (="ngao") 100.
