Reuben Kosgei.
Reuben Seroney Kosgei (Alizaliwa 2 Agosti 1979) ni mwanariadha wa Kenya wa masafa ya Kati na Masafa Marefu.
Historia.
Alizaliwa katika wilaya ya Kapsabet, Kenya mnamo 1979
Kazi yake ya Riadha.
Anajulukana kwa umaarufu wake katika shindano la mita 3000 kuruka viunzi na kidimbwi cha maji ambapo aliwahi kuwa mshindi wa nishani ya Dhahabu mwenye umri mdogo zaidi katika Ollimpiki wakati alishinda shindano hili jijini Sydney mnamo 2000 akiwa na umri wa miaka 19 peke yake. Hata hivy, muda wake wa ushindi huo, 8:21:43 ulikuwa muda wa kasi ya chini zaidi katika hisoria ya shindano hilo tangu Mashindano ya Olimpiki ya 1972
Alikuwa mmoja wa wale waliopokea shutma kwa kukosa kushiriki katika katika Mashindano ya Jumuia ya Madola ya 2002 na badala yake wakaamua kufuata madola yaliyokuwa yameahidiwa katika Ligi ya IAAF. Wengine ni Richard Limo na Bernard Lagat.
Katika Mashindano ya Jumuia ya Madola ya 2006, hata hivyo, alishinda nishani ya Shaba katika shindano lilo hilo la mita 3000 kuruka viunzi.
Alishiriki katika shindano la Marathon kwa mara ya kwanza mnamo 2009 katika Mashindano ya Vienna Marathon lakini hakumaliza mbio hizo. Alimaliza wa pili katika Mashindano ya Florence Marathon ya 2009
