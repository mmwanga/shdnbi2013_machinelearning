Tyra Banks.
Tyra Lynne Banks'" aliyezaliwa 4 Desemba 1973 nchini Marekani ni mwigizaji, mwanamitindo, mfanyibiashara na pia mwimbaji. Alipata umaarufu kama mwanamitindo alipokuwa kwenye miji ya Paris, Milan, London, Tokyo na New York. Banks ni mbunifu na mtangazaji mkuu wa kipindi cha "America's Next Top Model". Yeye pia ni mbunifu wa "True Buauty" na mtangazaji wa kipindi cha mahojiano cha "The Tyra Banks Show".
Maisha yake.
Tyra Banks alizaliwa mjini Inglewood, California; mwana wa Carolyn na Donald Banks. Wazazi wake waliachana pindi Tyra alipokuwa na miaka sita. Baadaye, Carolyn aliolewa na Clifford Johnson. Banks alisoma katika shule ya John Burroughs iliyopo mjini Los Angeles na kisha akaenda katika shule ya upili ya Immaculate Heart.
Mwanamitindo.
Tyra alianza uanamitindo alipokuwa darasa la 11. Baadaye, alienda mjini Paris kwa ajili ya kufanya kazi hii. Katika wiki yake ya kwanza mjini Paris, Tyra alipata umaarufu na mafanikio yaliyovunja rekodi kwani ilikuwa mwanzo wake katika uanamitindo. Yeye alishirikiana Anna Sui, CoverGirl, Badgley Mischka, Bill Blass, Chanel, Christian Dior, Dolce & Gabbana, H&M, McDonald's, Pepsi, Nike, Victoria's Secret na Yves Saint Laurent. Yeye ameonekana kwenye majalada maarufu kama "Vogue", "Harper's Bazaar", "Cosmopolitan" na "Elle". Mnamo 1997, Tyra alipokea tuzo la "VH1 Award for Supermodel of the Year". Mwaka huo huo, yeye alikuwa Mwamerika mweusi wa kwanza kutokea kwenye kasha ya jalada la "Victoria's Secret".
Filamu na televisheni.
Banks alianza kuigiza kwenye msimu wa nne wa kipindi cha "The Fresh Prince of Bel-Air" ambapo aliigiza kama Jackie Ames. Aliigiza kwenye vipindi kama "Felicity", "MADtv" na "The Price Is Right"
Hivi sasa yeye ana kipindi cha mahojiano cha "The Tyra Banks Show", kilichoanza mnamo 12 Septemba 2005. Vilevile, yeye ni hakimu kwenye kipindi cha "America's Next Top Model". Mnamo 2008, Banks alishinda tuzo la "Daytime Emmy Award" kwa kazi yake kwenye "The Tyra Banks Show".
Banks amesema kuwa ataigiza kama Ursula Nyquist kwenye kipindi cha "Gossip Girl" msimu wa tatu.
Muziki.
Banks ameonekana kwenye video za muziki kama "Black or White" ya Michael Jackson, "Love Thing" ya Tina Turner na kwenye wimbo wa "Too Funky" ya George Michael.
