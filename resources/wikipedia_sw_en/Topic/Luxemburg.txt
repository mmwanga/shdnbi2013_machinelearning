Luxemburg.
Luxemburg'" (pia: "Lasembagi") ni nchi ndogo katika Ulaya. Imepakana na Ubelgiji, Ufaransa na Ujerumani. Ikiwa na wakazi nusu milioni kwenye eneo la 2,586 kmÂ² pekee ni nchi mwanachama wa Umoja wa Ulaya ilikuwa kati ya nchi sita zilizoanzisha Jumuiya ya Kiuchumi ya Ulaya mwaka 1957.
Lugha ya wakazi wengi ni Kiluxemburg ambayo ni lahaja ya Kijerumani yenye athira nyingi za Kifaransa. Karibu watu wote hujadili lugha zote tatu.
Historia.
Luxemburg kama nchi ndogo ilikuwa mara nyingi chini ya athira ya majirani wakubwa waliochukua utawala juu yake kwa vipindi mbalimbali.
Kwa vipindi vingi vya historia yake Luxemburg ilikuwa sehemu ya Ujerumani. Katika karne ya 14 watemi wa Luxemburg walichagukiwa kuwa wafalme wa Ujerumani. Baada ya vita za Napoleoni Ufaransa na Prussia zilivutana juu ya Luxemburg. Walipatana kwenye Mkutano wa Vienna 1815 ya kurudisha Luxemburg kama nchi ya pekee itakayotawaliwa na Mtemi Mkubwa. Mfalme wa Uholanzi alikuwa mtemi wa Luxemburg na nchi yenyewe iliungwa katika Shirikisho la Ujerumani.
Baada ya mwisho wa Shirikisho la Ujerumani 1866 Luxemburg haikujiunga 1870 katika Dola jipya la Ujerumani. Badiliko la familia ya kifalme katika Uholanzi lilisababisha uchaguzi wa mtemi wa pekee.
