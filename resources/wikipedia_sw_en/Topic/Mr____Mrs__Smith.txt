Mr. & Mrs. Smith.
"'Mr. & Mrs. Smith"' ni filamu ya 2005 yenye kupigana na kuchekesha iliyotayarishwa na Doug Liman na kuandikwa na Simon Kinberg. Muziki wake ulitungwa na John Powell. Wahusika wa filamu hii ni Angelina Jolie na Brad Pitt.
Hadithi.
Filamu hii inaanza pindi John (Brad Pitt) na Jane Smith (Angelina Jolie) wanajibu maswali yanayohusu ndoa yao. Maharusi hawa waneoana kwa muda wa "miaka tano au sita", lakini ndoa yao inapata pandashuka nyingi hadi wawili hawa hawajui ni lini mwisho walifanya kitendo cha ndoa. Wanaeleza jinsi walivyokutana kwa mara ya kwanza mjini Bogot√°, Colombia baada ya kufukuzwa na askari. Walipendana baada ya hapo na kuoana.
Wote hawa ni wauaji wanaofanya kazi makampuni tofauti, na wote wanaficha siri hii. Jane na John wanatumwa kumuuwa Benjamin Danz. Baada ya kugunduana, wapenzi hawa wanapigana na kutaka kuuana. Baada ya kupigana kwa muda mrefu, Jane anamshikia bunduki mumewe lakini anashindwa kkupiga risasi kwa ajili ya mahaba aliyonayo. Hivyo basi, wote wanakumbatiana na kuanza upya mapenzi yao.
Kwa bahati mbaya, rafiki yake John aitwaye Addie anatumwa kuwaua John na Jane kisha atapewa $400,000. Hivyo basi, familia ya Smiths inaamua kupigana kwa pamoja ili kuokoa ndoa yao. Mwishowe, Jane na John wanashirikiana vizuri kuwaua kundi la wanajeshi waliotumwa kuwamaliza.
Filamu hii inamalizika pindi wawili hawa wanaenda kwa mkutano kuhusu ndoa yao, ambapo wanasema jinsi walivyo na raha wakiwa pamoja.
Mapokezi.
Hadi 26 Oktoba 2009, filamu hii imepata mauzo ya $478,336,279 kote duniani..
Wimbo.
Albamu mbili zilitolewa kutoka kwa filamu hii: moja ikiwa na wimbo uliotungwa na John Powell na nyingine ikiwa na nyimbo zilizotumika kwenye filamu hii. Albamu hizi zilitolewa tarehe tofauti: 28 Juni 2005 na 7 Juni 2005.
