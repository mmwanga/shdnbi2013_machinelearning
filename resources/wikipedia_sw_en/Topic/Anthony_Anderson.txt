Anthony Anderson.
Anthony Alexandre Anderson'" (amezaliwa tar. 15 Agosti 1970) ni mwigizaji wa filamu, mchekeshaji, na mwandishi kutoka nchini Marekani. Amepata kucheza kwenye ucheshi wake mwenyewe wa "All About the Andersons", vilevile kwenye igizo kama vile "K-Ville", "The Shield" na "Law & Order". Pia amepata kucheza kama mwigizaji mwandamizi kwenye filamu kama vile "Transformers", "The Departed", na '.
Maisha ya awali.
Anderson alizaliwa mjini Los Angeles, California, akiwa kama mtoto wa Dora, mshughulikiaji simu na mwigizaji; baba yake wa kufikia, Sterling Bowman, ana miliki maduka mengi ya nguo. Anderson ni mhitimu wa Los Angeles County High School for the Arts na Chuo Kikuu cha Howard. Amesoma na waigizaji wenzake kama vile Avery Brooks, Ruby Dee na Ossie Davis.
Shughuli.
Anderson amekuwa akifanya kazi kama mwigizaji, hasa kwenye nyanja za uchekeshaji, kwa miaka mingi. Kazi zake za televisheni ni pamoja na kuonekana san akiwa kama nyota mwalikwa kwenye mfululizo wa "NYPD Blue", "Malcolm & Eddie", "In the House", na "Ally McBeal". Nyusika zake zilizokuwa zikijirudia ni pamoja na mfululizo wa "Til Death" na "The Bernie Mac Show". Alikuwa muhusika wa kati kwenye mfululizo wa "All About the Andersons", ambao uliishia kwa msimu mmoja tu kwenye televisheni ya the WB.
Miongoni mwa suhirika wake maarufu ni pamoja na filamu ya: "Kangaroo Jack", "My Baby's Daddy", "Hustle & Flow", na "Agent Cody Banks 2: Destination London".
Anderson amejiunga kwenye igizo refu la TV la uharifu la NBC, "Law & Order" mnamo 2008. Awali alipata kuonekana kwenye mifululizo mingine miwili ya uharifu, "K-ville" (akiwa kama mmoja kati ya wahusika wakuu) na "The Shield".
Kazi za uongozaji.
Mnamo mwaka wa 2009, Anderson amepata kuongoza filamu-fupi ya dakika moja akishirikiana na nyota mwenzi wa kwenye "Law & Order",Jeremy Sisto. Filamu hiyo ilitengenezwa kwa ajili ya Responsibility Project, mpango unganishi wa NBC na Liberty Mutual Group. Kipande hicho kilirushwa wakati wa onyesho la "Law & Order" katika kipengele cha "Reality Bites" mnamo tar. 16 Oktoba 2009.
Maisha binafsi.
Mnamo mwaka wa 1995, amemwoa kipenzi chake cha roho waliokuwa wakisoma wote chuo Bi. Alvina. Wawili hao wana watoto wawili. Kwa sasa wanaishi mjini Hancock Park, Los Angeles, California.
