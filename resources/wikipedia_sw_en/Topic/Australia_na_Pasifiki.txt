Australia na Pasifiki.
Image:Oceania ISO 3166-1.svg|right|thumb|400px|Ramani ya Australia na Visiwa vya Pasifiki'"
"'Australia na Visiwa vya Pasifiki'" (pia: "'Oceania", Okeania, Oshania") hujumlishwa mara nyingi pamoja katika hesabu ya mabara. Hasa watu kwenye visiwa vingi vya Pasifiki vina utamaduni wa karibu. Historia ya visiwa hivi kabla ya kuenea kwa ukoloni imefanana katika mengi.
Bara au la.
Hivyo mara nyingi sehemu hii ya dunia ime itwa "Bara la Kiutamaduni". Jina hili si sahihi kijiografia kwa sababu maeneo yake yapo juu ya mabamba ya gandunia tofauti kama vile bamba la Pasifiki, bamba la Australia na mengine madogo. Hata wataalamu hawapatani kuhusu mipaka ya eneo hili.
Jina.
Kwa lugha nyingi za dunia jina la "Oceania" (Okeania, Oshania) limekuwa kawaida kutokana na neno la Kigiriki "okeanos" (kilatini: oceanus, Kiingereza ocean). Hivyo "Oceania" yamaanisha "nchi katika bahari". Ila tu hatuoni faida ya kuingiza neno hili katika lugha ya Kiswahili kwa sababu ni neno lisiloeleweka vizuri. Mara wataalamu hujadili "Oceania" kuwa visiwa vya Pasifiki pamoja na Australia; mara wanaona "Oceania" ni visiwa vile pekee bila Australia na wengine wanasema wenyewe "visiwa vya Pasifiki" ingekuwa jina nzuri zaidi kama Australia haihesabiwi.
"Australasia" imekuwa jaribio tofauti ya kutaja eneo hasa kati ya wataalamu wa Australia ila tu haipendwi na watu wengi visiwani. Hivyo imetumiwa zaidi kwa kanda la Australia na visiwa jirani pekee.
Eneo.
Visiwa vyote kwa pamoja (bila Australia yenyewe) hukadiriwa kuwa 7,500 vyenye eneo la nchi kavu la kilomita za mraba milioni 1.3 vilivyosambaa katika eneo la bahari la kilomita za mraba milioni 70. Takriban visiwa 2,100 vimekaliwa na watu milioni 14.9.
Kanda.
Maneneo yanayotajwa kwa "Melanesia" na "Australasia" huingiliana.
