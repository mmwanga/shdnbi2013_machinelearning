Nikola Tavelic.
Kioo cha rangi chenye picha ya Mt. Nikola Tavelic huko Rijeka.
Nikola Tavelić (Šibenik, 1340 hivi - Yerusalemu, leo kati ya Israeli na Palestina, 14 Novemba 1391) alikuwa mtawa wa shirika la Ndugu Wadogo, padri na mmisionari katika Nchi takatifu ya Yesu.
Alitangazwa na Papa Leo XIII kuwa mwenye heri mwaka 1889, halafu na Papa Paulo VI kuwa mtakatifu tarehe 21 Juni 1970. Ni wa kwanza kutoka Croatia.
Anaheshimiwa na Kanisa Katoliki kama mfiadini pamoja na Stefano wa Cuneo, Deodato wa Ruticinium na Petro wa Narbone. Sikukuu yao ni tarehe waliyouawa na Waislamu waliowahubiria Injili.
