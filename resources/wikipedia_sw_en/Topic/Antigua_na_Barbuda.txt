Antigua na Barbuda.
Antigua na Barbuda ni nchi ya visiwani ya Amerika ya Kati kwenye bahari ya Karibi. Kuna visiwa viwili vya Antigua na Barbuda vinavyokaliwa na watu pamoja na kisiwa kidogo cha Redonda kisicho na wakazi.
Antigua na Barbuda ni sehemu ya funguvisiwa vya Antili Ndogo pamoja na Guadeloupe, Dominica, Martinique, Saint Lucia, Saint Vincent na Grenadini, Barbados, Grenada, Trinidad na Tobago upande wa kusini halafu Montserrat, Saint Kitts na Nevis, Saint Barth√©lemy, Saint Martin na Anguilla upande wa magharibi.
Idadi ya wakazi ni watu 69,108. Wengi wao hukaa Antigua. Barbuda ina watu 1,500 pekee. Walio wengi sana (zaidi ya 90 %) wametokana na watumwa Waafrika waliopelekwa hapa wakati wa ukoloni.
Nchi hufuata utaratibu wa ufalme wa Uingereza. Ni nchi mwanachama wa Jumuiya ya Madola. Mkuu wa dola ni malkia Elizabeth II wa Uingereza anawakilishwa na Gavana Mkuu. Serikali iko mkononi mwa waziri mkuu anayetegemea kura za bunge.
