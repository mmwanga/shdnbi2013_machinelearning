Leonardo wa Portomaurizio.
Leonardo wa Portomaurizio (Porto Maurizio, leo Imperia, 20 Desemba 1676 -
Roma 26 Novemba 1751), alikuwa mtawa wa shirika la Ndugu Wadogo na padri wa Kanisa Katoliki.
Ni maarufu hasa kwa mahubiri yake ya wiki nzima aliyoyaendesha karibu mfululizo nchini Italia, akisisitiza hasa ibada kwa mateso ya Yesu kwa kupitia vituo 14 vya njia ya msalaba.
Papa Pius VI alimtangaza mwenye heri, halafu Papa Pius IX akamtangaza mtakatifu tarehe 29 Juni 1867.
Sala yake.
Yesu wangu, kwa haki tu na kwa shukrani
napaswa kujitoa kabisa kwako, baada ya wewe kujitoa kabisa kwangu...
Wewe umetakasa hisi zangu zote; fanya ziwe zako,
zisifurahie tena kilicho kinyume cha sheria yako ya Kimungu.
Umetakasa kumbukumbu yangu; iwe inakukumbuka mfululizo.
Basi, kutoka dhati ya moyo wangu nakutolea
kama sadaka kamili ya kudumu, kadiri ninavyoweza,
mwili wangu na roho yangu, hisi zangu na vipawa vyangu,
Ee Upendo wa Mwenyezi, choma na kuteketeza
yale yote yasiyo yako ndani mwangu! Amina.
