Wilaya ya Ilala.
Mtaa wa Samora ni kati ya barabara kuu za kitovu cha jiji
Wilaya ya Ilala ni wilaya moja ya Mkoa wa Dar es Salaam. Katika sensa ya mwaka 2002, idadi ya wakazi wa wilaya hiyo ilihesabiwa kuwa 637,573. Eneo lake ni 273 kmÂ².
Ilala yenyewe inahesabiwa kama manispaa ya Ilala ndani ya jiji la Dar es Salaam. Inajumlisha kitovu cha kihistoria cha Dar es Salaam ambako kuna ofisi nyingi za serikali pamoja na makampuni makubwa na maduka. Nafasi ya kitovu chenyewe ni sanamu ya askari; mitaa mingine maarufu ni Kariakoo, Buguruni, Kivukoni na kando lake iko Pugu.
