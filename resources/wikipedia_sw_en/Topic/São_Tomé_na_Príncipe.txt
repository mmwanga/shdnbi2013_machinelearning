São Tomé na Príncipe.
Jamhuri ya Kidemokrasia ya São Tomé na Príncipe'" ni nchi ya kisiwani ndogo katika Guba ya Guinea mbele ya mwambao wa Afrika ya Magharibi. Yenyewe ina visiwa viwili vikubwa vya São Tomé na Príncipe pamoja na visiwa vidogo-vidogo. Visiwa hivi viwili vina umbali kati yao wa kilomita 140 viko takriban kilomita 250 kutoka pwani la Gabon.
Jiografia.
Visiwa vyote vya nchi ni vilele vya milima ambayo ni sehemu ya safu za volkeno zilizokua kuanzia msingi wa bahari hadi kufikia usoni. Volkeno hizi ni zimwe, si hai tena.
"'São Tomé ndicho kisiwa kikubwa, chenye takriban asilimia 90 ya watu wote wa nchi. Kisiwa kina urefu wa rasi 48 km na upana wa 32 km. Kimo cha milima yake hufikia 2,024 m juu ya UB.
Jina la Sao Tome limetolewa na Wareno waliofikia kisiwani siku ya mtakatifu Thoma katika kalenda ya Kanisa Katoliki.
Kisiwa cha pili, jina lake ni Príncipe'", yaani "Mfalme mdogo" au "Mwana wa mfalme"; kina urefu wa 16 km na upana wa 6 km. Milima yake hufikia 927 m juu ya UB.
"'Rolas ni kisiwa kidogo kusini kwa Sao Tome chenye wakazi 200 na mstari wa ikweta unapitia humo.
Utawala.
Nchi ina mikoa miwili (inayolingana na visiwa viwili) na wilaya saba. Wilaya sita ziko kwenye kisiwa kikubwa cha Sao Tome na ya saba iko Principe.
Nchi ilifuata siasa ya chama kimoja tangu uhuru hadi 1990. Katiba ya 1990 imeruhusu vyama vingi. Rais huchaguliwa na wananchi wote kwa muda wa miaka mitano.
Uchaguzi wa 26 Machi 2006 ulileta bunge kama lifuatalo:
