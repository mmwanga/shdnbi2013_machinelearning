Mavazi.
Mavazi huvaliwa na watu kwa kusudi la kufunika mwili au sehemu zake. Mavazi huwa na kusudi mbalimbali:
Kimsingi nguo zinalingana na hali ya hewa na mazingira. Penye joto mavazi huwa nyepesi na penye baridi huwa nzito zaidi. Kila utamaduni umebuni aina yake ya mavazi. Historia inaonyesha pia ya kwamba tangu kale tamaduni mbalimbali zimepokea mavazi kutoka nje na kubadilisha mitindo yao. Hata kama katika majira ya utandawazi watu wanavaa nguo zilezile bado wanaweza kuzitumia tofauti.
Kuna mavazi ya aina nyingi kwa mfano ya kitambaa, nguo, sufi, ngozi au plastiki.
Vilevile mavazi hutofautishwa kama ni ya wanaume, wanawake au watoto, kama ni mavazi ya kikazi au ya nyumbani au ya sikukuu.
Tofauti nyingine kama ni mavazi ya chini au ya juu, au kama ni mavazi ya sehemu mbalimbali za mwili kama vile suruali, mashati, koti au viatu.
Utengenezaji na biashara ya mavazi ni sehemu muhimu ya biashara na kuna kazi nyingi zinazotegemea mavazi.
