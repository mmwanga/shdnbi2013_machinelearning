Jimbo la Waamhara.
Amhara'" (Amharic: አማራ, Ge'ez: አምሐራ) ni kabila la watu waishio katikati mwa nchi ya Ethiopia. Idadi ya watu wanaozungumza lugha hii, wanakadiriwa kufikia milioni 19.8, kiasi cha asilimia 26 ya wakazi wote wa nchi hiyo. Hii ikiwa ni kwa mujibu wa sensa ya taifa ya mwaka 2007... Huongea lugha ya Amharic, lugha ya wafanyakazi na taasisi za kiserikali na za kijamii, na pia katika siasa na uchumi nchini humo.
Jina.
Kutokea kwa jina la "Amhara" bado ni swala linalojadiliwa. Kwa mujibu wa baadhi ya watu wanadai kuwa, neno "amari" linamaanisha "kuridhisha" "kukubali" "uzuri" au "asante". Baadhi ya wanahistoria wa nchini Ethipia kwa mfano Gatachew Makonnen Hasen wanadai kuwa jina hilo lina lina uhusiano la jina la Himyarites.. Huku wengine wakidai kuwa, jina hilo likiwa na uhusiano na kabila la Ge'ez likimaanisha "watu huru", yaani ዓም "ʿam" ikimaanisha "watu" ሓራ "h.ara" ikimaanisha "huru" au "mwanajeshi". Huku kwa upande mwingine waandishi kama Donald Levine akipinga mawazo haya juu ya historia ya jina hili..
Lakini kwa ujumla hatimaye, jina hili linatokana na makabila ya eneo hilo ya zamani, yaliyokuwa yakiishi katika jimbo la Amhara lililopo kati mwa Ethiopia, na sasa likiwa tayari limeshakuwa Mkoa wa Amhara. Hii ikiwa ni kutokea mwaka 1995.
Kilimo.
Kiasi cha asilimia 90 ya watu wa kabila la Amhara waishio vijijini hutegema shughuliza kilimo, wengi wao wakiwa katika nyanda za juu za Ethiopia. Hadi kufikia kipindi cha mapinduzi ya Ethipia, hii ikiwa ni mwaka 1974, wamiliki wa ardhi katika maeneo mbalimbali walikuwa na sheria kali juu ya umilikaji wa ardhi hiyo, na kuwaruhu wafanyakazi wachache kuweza kumiliki vijisehemu vidogo vya ardhi. Mnamo mwaka 1974, wamili wa ardhi walinyang'anywa ardhi hizo na kupewa kwa mamlaka za serikali, ambapo pia walikuwa wakiimiliki chini ya sheria.
Baadhi ya mazao yanayopatikana katika maeneo haya ni pamoja na Mahindi, Ulezi, Hariri, mtama, Maharagwe, Pilipili, na mboga za majani. Haya yakiwa ni mazao muhimu zaidi katika maeneo haya. Katika maeneo ya nyanda za juu, wakulima hulima zao moja kwa mwaka, wakati katika nyanda za chini mazao ya aina mbili kwa mwaka huwezekana. Lakini pia, baadhi ya wakazi wa eneo hili ni wafugaji wa Ng'ombe, Kondoo na Mbuzi
Dini.
Dini ya muda mrefu katika wazungumzaji wa Amhara kwa karne nyingi ni Wakristu, huku makanisa mengi ya zamaji ya nchini Ethiopia yakiwa muhimu katika utamaduni wa nchi hiyo. Kwa mujibu wa sensa ya mwaka 1994, kiasi cha asilimia 81.5 ya wakazi wote walikuwa ni waumini wa kanisa la kikristo la Ethiopia, huku asilimia 18.1 ni Waislam na 0.1 ni Waprotestanti.. Makanisa ya Kikristo ya Ethiopia yana uhusiano mzuri na makanisa ya nchini Misri. Sikukuu za kidini nchini humo ni pamoja na Pasaka na Epifania zinazosherehekewa kwa kufunga na kuchezwa kwa ngoma mbalimbali za asili. Kuna siku kadhaa katika mwaka za wakazi hawa kufunga kula chakula ambapo hutakiwa kula mboga za majani na samaki pekee.
Kwa upande wa shughuli za kuoa na kuolewa, ndoa hupangwa kwa mwanaume kuoa akiwa na umri wa miaka ishini na kuedelea.. Kiutamaduni, wasichana huolewa wakiwa na miaka kuanzia kumi na nne na kuendelea, na hadi kufikia karne ya 20, umri wa kuolewa uliongezwa na kufikia miaka 18, suala lililotiliwa mkazo na serikali. Ndoa za Kiraia pia hufanyika lakini pia ndoa za kanisani. Baada ya kufungwa kwa ndoa za kanisani, suala la talaka hukatazwa.n.. Baada ya ndoa, kila familia hufanya sherehe za harusi kila familia kwa upande wake.
Toka kuzali wa mtoto, padri hutakiwa kutembelea familia husika kwa lengo la kubariki kichanga. Mara baada ya kuzaliwa, mama na mtoto hutakiwa kubaki ndani kwa siki 40 ili kupata nguvu za kimawazo na kimwili, na baadae katika siku ya 40 kwa mtoto wa kiume, hubatizwa na mtoto wa kike hubatizwa katika siku ya sita kabla ya kwenda kanisani kwa Ubatizo kamili
Sanaa.
Sanaa ya nchini Ethipia imeegemea zaidi katika michoro ya kidini. Moja kati ya michoro inayoeshimika zaidi ni mchoro mkubwa wa macho makubwa, ambayo mara nyingi huusishwa na biblia.
Historia.
Baadhi ya makabilia kama vile Wahabesha, walijenga Ufalme wa Aksum kiasi cha milenia miwili miwili iliyopita, ambayo baadae iliweza kupanuka na kutengeneza hii iliyo sasa Eritrea iliyoko Kaskazini mwa Ethiopia, na katika kipindi cha kale, baadhi ya maeneo ya eneo la ufalme huo, yalikuwa sehemu ya nchi ya Yemen na Sudan. Watu wa kabila la Amhara walirithi dini zao katika nchi za kifalme wa Milki ya Axum.
