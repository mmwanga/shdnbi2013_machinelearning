Kevin Peter Hall.
Kevin Peter Hall'" (9 Mei 1955 – 10 Aprili 1991) alikuwa mwigizaji wa filamu kutoka nchini Marekani. Alifahamika sana kwa kucheza kwake katika filamu kama vile "Misfits of Science", "Prophecy", "Without Warning", na "Harry and the Hendersons". Alitambulika mno kwa kucheza uhusika wa filamu ya "Predator" na "Predator 2".
Maisha ya awali.
Hall alizaliwa mjini Pittsburgh, Pennsylvania. Baba'ke, Marcus Alvarez, alikuwa na urefu wa futi 6' 6" na mama'ke, Sylvia Hall, alikuwa na urefu wa futi 6' 2". Kwa urefu wa 7' 2", yeye alikuwa mrefu kupita wote katika familia ya wanandugu sita wa kiume, ambao wote wana zaidi ya 6' 5". Wakati wa masomo yake ya elimu ya juu katika shule ya Penn Hills High School, alifanya vyema sana katika mpira wa kikapu na kupata ufadhili wa kwenda kujiendeleza katika Chuo Kikuu cha George Washington huko mjini Washington, D.C.. Akiwa chuo, Hall aliendelea kucheza mpira wa kikapu na kujikita zaidi katika Sanaa za Tamthilia. Baada ya kumaliza, Hall akahamia nchini Venezuela kucheza mpira wa kikapu.
Kazi.
Hall amefanya igizo lake kwa mara ya kwanza mnamo mwaka wa 1979 kwenye filamo moja hivi ya kutisha ya "Prophecy". Kwa kufuatia kimo chake kirefu, mara nyingi sana alicheza uhusika wa jitu la kutisha. Ameonekana kama "kiumbe cha ajabu" kwenye filamu ya kutisha ya mwaka wa 1980, "Without Warning", na vilevile kacheza kama "Gorvil" kwenye filamu ya kutisha ya televisheni mnamo 1982, "Mazes and Monsters". Mnamo mwaka wa 1985, amepata kucheza kama mshiriki mwenzi kwenye mfululizo mfupi wa "Misfits of Science". Mwaka uliofuatia, Hall bado tena kacheza kama jitu la kutisha kwenye picha moja hivi ya kusisimua ya "Monster in the Closet", ikifuatiwa na uhusika wa "Harry" kwenye "Harry and the Hendersons".
Mnamo mwaka wa 1986, Hall alipata kucheza kama Predator kwenye filamu ya "Predator", ambayo imechezwa na nyota Arnold Schwarzenegger. Wakati wa hatua za utengenezaji wake, Predator ilibidi ichezwe na Jean-Claude Van Damme, ambaye alicheza katika vijisehemu kaadhaa vya kwanza vya Predator, lakini havikupewa kete. Watayarishaji wakaamua kuchukua mshiriki mwingine ambaye ni Hall hivyo basi Predator ameweza kuwashinda wahusika wa kawaida wa filamu. Hall akaenda tena kwenye mfululizo wa pili wa filamu ya Predator 2 mnamo mwaka wa 1990.
Kwa kufuatia uhusika wake wa kwenye "Predator", Hall amepata kuonekana tena kwenye "Big Top Pee-wee" (1988), na alipata kuuza sura kwenye '. Kuanzia 1989 hadi 1990, alikuwa na uhusika wa kujirudia kwenye ucheshi wa NBC almaarufu kama "227". Mnamo mwaka wa 1990, Hall akarudia tena uhusika wake kama Harry kwenye mfululizo wa televisheni ambao unatokana na filamu. Alikuja kufa wa msimu wa kwanza wa mfululizo.
Maisha binafsi na kifo.
Hall amekutana na mwigizaji Alaina Reed wakati wanafanya matayarisho ya kipindi cha televisheni cha "227". Wawili hao waliona kwenye kipindi, halafu baadaye kwenye maisha ya kweli.
Wakati anafanyia kazi katika mfululizo wa "Harry and the Hendersons", Hall alitangaza kwamba alipatwa na UKIMWI baada ya kupata damu iliyoambukizwa wakati kuongezewa. Mnamo tar. 10 Aprili 1991, Hall alikufa kwa kichomi. Alikufa akiwa na umri wa miaka ipatayo 35.
