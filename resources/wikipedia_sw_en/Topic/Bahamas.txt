Bahamas.
Bahamas ni nchi ya visiwani katika Atlantiki kaskazini ya Kuba na mashariki ya Florida (Marekani). Visiwa viko nje ya Bahari ya Karibi lakini mara nyingi huhesabiwa kati ya Visiwa vya Karibi.
Mji mkuu wa Nassau uko kwenye kisiwa cha New Providence.
Inaaminiwa ya kwamba mahali pa kwanza pa Amerika alipofika Kristoforo Kolumbus kilikuwa kisiwa kimoja cha Bahamas labda San Salvador.
Wakazi walio wengi ni wa asili ya Kiafrika wanaotumia lugha ya Kiingereza.
