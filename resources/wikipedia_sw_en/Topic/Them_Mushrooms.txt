Them Mushrooms.
Them Mushrooms'" ni kundi la muziki kutoka nchini Kenya lililobadilika baadaye jina lake kuwa "'Uyoga'".
Staili zao ni hasa Chakacha, Benga pamoja na reggae. Kundi lilianzishwa 1972 na kaka 5 Teddy Kalanda Harrison, Billy Sarro Harrison, George Zirro Harrison, John Katana Harrison na Dennis Kalume Harrison. Waliobaki hadi leo ni Billy Sarro na John Katana walioungwa na wanamuziki wengine.
Walikuwa maarufu kimaitaifa kwa wimbo wao "Jambo Bwana" (1980) uliorudiwa na waimbaji wengi Kenya, Tanzania hadi Ulaya ambako Boney M. waliutoa pia. Kwa jumla nakala zinazozidi 200,000 ziliuzwa.
Walianza kuimba kwenye hoteli za kitalii za Mombasa na pwani la Kenya na tangu 1987 walihamia Nairobi.
Mwaka 2000 walipata tuzo la 'M-NET 2000 AWARD' linalotolewa na kituo cha TV cha Afrika Kusini M-NET Television Channel.
